زرینچه: سیاوش یزدانی با استقلال به ترکیه می‌آید/ محسن کریمی درگیر امتحانات دانشگاه است
سرپرست باشگاه استقلال می‌گوید هنوز درباره دعوت مدافع این تیم به اردوی تیم‌ملی چیزی اعلام نشده است.
به گزارش ایسنا، مارک ویلموتس، سرمربی تیم ملی فوتبال برای دیدار ۲۴ تیرماه مقابل تیم امید، ۲۳ بازیکن شاغل در لیگ ایران را به اردو دعوت کرد تا از شنبه، ۲۲ تیر اردوی کوتاه سه روزه داشته باشند. در بین بازیکنان دعوت شده به تیم ملی سیاوش یزدانی، مدافع استقلال حضور دارد که امروز (دوشنبه) تهران را به مقصد استانبول ترک می‌کند و در اردوی تیمش در ترکیه حضور داشته باشد.
جواد زرینچه، سرپرست باشگاه استقلال در گفت و گو با ایسنا در پاسخ به این سوال که با توجه به دعوت یزدانی به اردوی تیم ملی فوتبال، وضعیت حضور این بازیکن در اردوی ترکیه چه خواهد شد؟ اظهار کرد: تاکنون در مورد دعوت سیاوش یزدانی به اردوی تیم ملی چیزی به ما اعلام نشده است و ما بی‌خبریم. در نتیجه با ما به ترکیه می‌آید.
او هم‌چنین درباره وضعیت محسن کریمی برای حضور در اردوی ترکیه توضیح داد: محسن کریمی درگیر امتحانات دانشگاهش است و به همین خاطر نمی‌تواند ما را در اردوی ترکیه همراهی کند.
انتهای پیام
