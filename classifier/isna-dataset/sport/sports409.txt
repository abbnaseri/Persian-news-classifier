مترجم کی‌روش سرپرست تیم ملی اسکواش شد
 آرین قاسمی، مترجم کارلوس کی‌روش در تیم ملی فوتبال ایران به عنوان سرپرست تیم ملی اسکواش آقایان انتخاب شد.
به گزارش ایسنا و به نقل از فدراسیون اسکواش، در نشست امروز مسعود سلیمانی و مسعود قره ضیاالدینی، سرمربی تیم ملی اسکواش، آرین قاسمی به عنوان مدیر تیم‌های ملی آقایان انتخاب شد.
در تشکیلات تیم‌های ملی کشورمان، مهدی رهنما مدیر تیم‌های ملی است که دو مسؤول تیم‌های آقایان و بانوان زیر مجموعه او هستند که قاسمی مدیریت آقایان و نواده مسؤولیت بانوان را برعهده دارد.
قاسمی به عنوان مترجم هشت سال در کنار کارلوس کی‌روش، سرمربی پیشین تیم ملی فوتبال فعالیت کرده است.
انتهای پیام
