مدافع رم رسما به ناپولی پیوست
مدافع یونانی رم از این تیم جدا شد و رسما به ناپولی پیوست.
به گزارش ایسنا و به نقل از فوتبال ایتالیا، کوستاس مانولاس مدافع یونانی رم مشتریان زیادی داشت. تیم‌های میلان، آرسنال، منچستر یونایتد و یوونتوس به دنبال جذب مانولاس در تابستان بودند اما او در نهایت تصمیم گرفت که راهی ناپولی شود.
سایت رسمی باشگاه رم جدایی این مدافع یونانی را تایید کرد. سایت فوتبال ایتالیا هم با تایید پیوستن مانولاس به ناپولی رقم این انتقال را ۳۵ میلیون یورو اعلام کرد.
هدایت ناپولی را کارلو آنچلوتی برعهده دارد. این تیم امید زیادی دارد که با جذب بازیکنانی مثل مانولاس و خامس رودریگس در فصل بعد سری A به ناکامی خود پایان دهد و قهرمانی در این رقابت‌ها را به دست آورد.
انتهای پیام
