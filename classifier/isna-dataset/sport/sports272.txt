هشدار امانوئل پتی به لمپارد
ستاره سابق تیم ملی فوتبال فرانسه به ستایش از لمپارد پرداخت و یک هشدار جدی هم به او داد.
به گزارش ایسنا و به نقل از اسکای اسپورت، باشگاه چلسی بعد از پایان همکاری با ساری به دنبال انتخاب فرانک لمپارد به عنوان سرمربی جدید خود است. امانوئل پتی ستاره سابق تیم ملی فوتبال فرانسه قبل از انتخاب لمپارد هشدار جدی به او داد.
او گفت: لمپارد یک نکته را باید به خوبی بداند و آن اینکه اگر با چلسی نتایج بدی به دست آورد دیگر صفت اسطوره بودن را نزد هواداران از دست خواهد داد. لمپارد در دوران بازیگری خود یک اسطوره بود اما این اسطوره بودن در صورت کسب نتایج بد با چلسی به عنوان مربی فراموش می‌شود.
پتی در ستایش از لمپارد هم گفت: لمپارد ویژگی‌های مثبت زیادی دارد. او عاشقانه فوتبال را دوست دارد و در کار خود بسیار جدی و مصمم است. لمپارد به همه مربیان و بازیکنان احترام می‌گذاشت و این می‌تواند باعث موفقیت او شود.
انتهای پیام
