دلیل حذف مصر از جام ملت ها از نگاه مورینیو
سرمربی سرشناس پرتغالی از دلیل اصلی شکست یاران محمد صلاح برابر آفریقا جنوبی و حذف از جام ملت ها سخن به میان آورد.
به گزارش ایسنا و به نقل از اسپورت 24، تیم ملی فوتبال مصر میزبان جام ملت های آفریقا در یک هشتم نهایی به مصاف آفریقا جنوبی رفت. پیش‌بینی می‌شد که مصر به راحتی پیروز این دیدار شود و به مرحله بعد صعود کند اما یک شگفتی بزرگ رقم خورد. میزبان با گل دقایق پایانی که دریافت کرد تن به شکست داد و از دور رقابت ها حذف شد.
ژوزه مورینیو سرمربی سابق منچستر یونایتد که در مصر حضور دارد درباره دلیل اصلی شکست مصر گفت: مصر هماهنگی لازم را در این دیدار نداشت. ارتباط میان خط دفاعی و خط میانی قطع بود. بازیکنان تمرکز لازم را نداشتند و خبری از نظم در تیم نبود و این دلیل اصلی شکست این تیم بود.
او ادامه داد: برخلاف مصر تیم ملی آفریقا جنوبی که مربی بسیار خوبی هم دارد با هماهنگی و نظم بالای بازی کرد. مصر در میانه میدان و خط دفاعی توازن لازم را نداشت و آفریقا جنوبی به خوبی از این ضعف استفاده کرد.
انتهای پیام
