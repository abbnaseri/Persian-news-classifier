متقی و فیروزپور به دیدار فینال راه یافتند
دو نماینده کشورمان به دیدار فینال رقابت های کشتی آزاد نوجوانان قهرمانی آسیا در قزاقستان راه یافتند.
به گزارش ایسنا، رقابت‌های کشتی آزاد نوجوانان قهرمانی آسیا از صبح امروز (شنبه) و با برگزاری مسابقات سه وزن نخست در شهر نورسلطان قزاقستان آغاز شد که در پایان دیدارهای مقدماتی دو نماینده کشورمان فینالیست شدند.
نتایج کشتی گیران کشورمان به شرح زیر است:  در وزن ٦٥ کیلوگرم امیرحسین متقی در دور نخست با نتیجه ١٠ بر صفر ناگایشی از ژاپن را شکست داد. وی در دور دوم با حساب ٧ بر ٢ گوسوامی از هند را مغلوب کرد و راهی مرحله نیمه نهایی شد. وی در این مرحله نیز مقابل کولداشیف از ازبکستان در حالی که داوری این مسابقه نیز با مشکلاتی همراه بود با نتیجه ۴ بر یک پیروزی شد و به دیدار فینال راه یافت. حریف متقی در دیدار فینال احمداف کشتی گیر روسی الاصل از تاجیکستان است.  در ٧١ کیلوگرم امیرمهدی حسینی در دور نخست برابر امگالانباتا از مغولستان ١١ بر ٥ شکست خورد و با توجه به شکست حریف مغول برابر کشتی گیر ترکمنستان از دور مسابقات کنار رفت.  در وزن ٨٠ کیلوگرم امیرحسین فیروز پور در دور اول با نتیجه ١٠ بر صفر ژو از چین را مغلوب کرد. وی در دور دوم با نتیجه ٩ بر ٤ شکراف از تاجیکستان را شکست داد و راهی مرحله نیمه نهایی شود. فیروزپور در این دیدار نیز با نتیجه ۱۰ بر صفر و ضربه فنی شیمیزو از ژاپن را مغلوب کرد و راهی دیدار فینال شد. وی عصر امروز در دیدار نهایی به مصاف آمانگالی از قزاقستان می‌رود.

٧ آزاد کار کشورمان نیز فردا روی تشک خواهند رفت، که اسامی آنها به شرح زیر است:
۴۵ کیلو گرم‌: علی عرب ۴۸ کیلوگرم: رحمان عموزاد خلیلی ۵۱ کیلوگرم: علی قلی زادگان ۵۵ کیلوگرم: مهدی ویسی ۶۰ کیلوگرم: عرفان الهی ۹۲ کیلوگرم: سهیل یوسفی ۱۱۰ کیلوگرم: سالار حبیبی
انتهای پیام
