فرزند رئیس جمهور لیبریا به لیل پیوست
تیموتی وه‌آ فرزند ژرژ وه‌آ با قراردادی ۵ ساله به تیم لیل فرانسه پیوست. 
به گزارش ایسنا و به نقل از اکیپ، تیموتی وه‌آ فرزند ژرژ وه‌آ رئیس جمهور کشور لیبریا با امضای قراردادی ۵ ساله به تیم لیل پیوست. ژرژ وه‌آ برنده توپ طلای فوتبال جهان در سال ۱۹۹۵ است و اکنون پسرش راه او را طی می‌کند و توانسته لیگ فرانسه را به عنوان مقصد خود انتخاب کند.
تیموتی وه‌آ ۱۹ ساله که در آمریکا به دنیا آمده برای تیم ملی فوتبال این کشور بازی می‌کند و از سال ۲۰۱۴ در آکادمی تیم فوتبال پاری سن ژرمن کار کرده است. او در پاری سن ژرمن طی ۶ بازی توانست دو گل به ثمر برساند.
او همچنین برای تیم ملی آمریکا توانسته است در ۸ بازی یک گل به ثمر برساند.
انتهای پیام
