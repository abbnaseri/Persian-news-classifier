غفور بهترین مهاجم و معروف بهترین پاسور لیگ ملت‌ها
در پایان هفته چهارم لیگ ملتهای والیبال ۲۰۱۹ امیر غفور به صدر جدول بهترین مهاجمان صعود کرد و سعید معروف در صدر بهترین پاسورها باقی ماند.
به گزارش ایسنا، تیم ملی والیبال ایران در پایان هفته چهارم لیگ ملت‌های والیبال ۲۰۱۹ با کسب ۲ برد مقابل استرالیا و پرتغال و یک باخت مقابل تیم ملی فرانسه، با ۱۰ برد، ۲ باخت و ۳۰ امتیاز بعد از برزیل که ۱۱ پیروزی دارد؛ در جایگاه دوم جدول ایستاد. در پایان این هفته بازیکنان ایران مانند هفته‌های گذشته در جمع برترین بازیکنان قرار گرفتند.
به این ترتیب امیر غفور با کسب ۱۸۲ امتیاز و ۵۷.۳ درصد موفقیت در حملات، در صدر امتیاز آورترین و بهترین مهاجمان قرار دارد.
همچنین محمد موسوی در جایگاه دوم بهترین مدافعان و سعید معروف همچنان در صدر جدول بهترین پاسورها قرار گرفتند.
محمدرضا حضرت‌پور و میلاد عبادی‌پور نیز به ترتیب در جایگاه‌های دوم و سوم بهترین دریافت کننده‌ها قرار دارند.
انتهای پیام
