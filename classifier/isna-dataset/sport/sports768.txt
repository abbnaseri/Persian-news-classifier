مرگ ناگهانی بانوی پارالمپیکی ایران
راضیه شیرمحمدی عضو تیم ملی تیروکمان معلولان که در رقابت‌های جهانی هلند موفق به کسب سهمیه بازیهای پارالمپیک توکیو شده بود، بر اثر ایست قلبی درگذشت.
به گزارش ایسنا، راضیه شیرمحمدی عضو تیم ملی تیروکمان معلولان که در مسابقات جهانی هلند موفق به کسب سهمیه بازی‌های پارالمپیک ۲۰۲۰ توکیو در رشته کامپوند شده بود، شب گذشته بر اثر سکته قلبی درگذشت.
شیرمحمدی در پارالمپیک ۲۰۱۲ لندن موفق به کسب مدال برنز شده بود و در بازی‌های پاراآسیایی ۲۰۱۸ اندونزی نیز به مدال نقره رسید.
وی همچنین در مسابقات جهانی هلند که خرداد امسال برگزار شد موفق به کسب سهمیه بازی‌های پارالمپیک ۲۰۲۰ توکیو شد.
ایسنا این ضایعه را به خانواده محترم ایشان و جامعه ورزش ایران تسلیت می‌گوید.
انتهای پیام
