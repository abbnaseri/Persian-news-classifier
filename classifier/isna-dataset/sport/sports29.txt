یکه تازی جودوی ژاپن در یونیورسیاد با ۷ طلا، ۳ نقره و یک برنز


جودوکاران ژاپن با نمایشی درخشان و با کسب ۷ طلا، ۳ نقره و یک برنز در صدر جدول رده بندی این رشته قرار گرفتند.


به گزارش ایسنا، ششمین روز از رقابت‌های یونیورسیاد دانشجویان جهان ۲۰۱۹ در ناپل ایتالیا در حال برگزاری است.
جودوکاران ژاپن این‌بار نیز با نمایشی عالی ۱۱ مدال را برای کاروان ورزشی کشورشان کسب کرده اند.
جودوکاران ژاپن به تنهایی ۷ مدال طلا از ۱۹ مدال طلای کاروان ورزشی این کشور را از آن خود کرده اند که ۲ مدال طلا در رقابت‌های تیمی مردان و زنان بوده است.
ژاپن هم اینک با ۱۹ طلا، ۱۱ نقره و ۱۰ برنز در صدر جدول رده بندی توزیع مدال‌ها قرار دارد.
همچنین در جدول رده بندی جودو، روسیه ۳ طلا، ۲ نقره و ۵ برنز دوم است و کره نیز با یک طلا، ۴ نقره و ۳ برنز در رده سوم جدول مدال‌های جودو جای گرفته است.
آمریکا و چین نیز در رده‌های دوم و سوم جدول توزیع مدال‌ها قرار گرفته اند.
ایران نیز با کسب مدال طلای تیراندازی میکس یک پله دیگر صعود کرد و هم اینک با ۲ طلا، ۲ نقره و ۳ برنز در رده یازدهم جای دارد.
انتهای پیام
