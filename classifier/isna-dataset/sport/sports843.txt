دروازه بان برایتون: خدا را شکر که هازارد از لیگ برتر رفت!
متئو رایان از خبر جدایی ادن هازارد از چلسی و پیوستنش به تیم رئال مادرید ابراز خوشنودی کرد.
به گزارش ایسنا و به نقل از گاردین، ادن هازارد یکی از ستاره‌های لیگ برتر انگلیس از تیمش جدا شد و از فصل جدید در لالیگا و در تیم رئال مادرید توپ خواهد زد. متئو رایان دروازه‌بان استرالیایی برایتون از جمله کسانی است که خاطرات خوبی از حضور هازارد در لیگ برتر ندارد. او در همین رابطه گفت: همیشه برابر هازارد مشکل داشتم و شوت‌هایی که او می‌زد را نمی‌شد مهار کرد. فکر می‌کنم در تمام چهار دیداری که برابر او قرار گرفتم، نتوانستم هیچ‌کدام از شوت‌های او را کنترل کنم. شوت‌های او یا به کسی برخورد می‌کرد یا وارد دروازه می‌شد. خدا را شکر که او لیگ برتر را ترک کرد و در رئال مادرید بازی خواهد کرد.
رایان در ادامه افزود: همیشه این انگیزه را داشتم که بتوانم او را متوقف کنم. بازی در مقابل بازیکنان بزرگ از نظر انگیزشی خیلی مهم است و من همیشه به دنبال این هستم که بتوانم خودم را نشان دهم.
انتهای پیام
