کاسیمیرو بازی بعد برزیل را از دست داد
هافبک تأثیرگذار و کلیدی تیم ملی فوتبال برزیل دیدار بعدی تیمش را به خاطر محرومیت از دست داد.
به گزارش ایسنا و به نقل از مارکا، تیم ملی فوتبال برزیل در دیدار سوم خود در رقابت‌های کوپا آمه ریکا توانست با ۵ گل پرو را در هم بکوبد. در این دیدار کاسیمیرو در ترکیب اصلی تیمش به میدان رفت و موفق به گلزنی هم شد. این بازیکن تأثیر گذار با کارت زردی که دریافت کرد دیدار بعدی تیمش در مرحله حذفی را از دست داد.
با وجود آنکه کاسیمیرو بازیکنی کلیدی و تأثیر گذار برای برزیل است اما تیته نگران غیبت او نخواهد بود چرا که بازیکنی مانند آلان را روی نیمکت دارد که بسیار آماده است و فصل درخشانی را با ناپولی پشت سر گذاشت.
انتهای پیام
