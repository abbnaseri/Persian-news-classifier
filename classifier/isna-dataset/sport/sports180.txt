توافق نهایی ستاره ‌NBA با کلیپرز/ دست لیکرز به کوآی نرسید
کوآی لنارد ستاره فصل گذشته تیم تورونتو رپترز برای فصل بعد NBA با تیم کلیپرز به توافق نهایی رسید.
به گزارش ایسنا، جمعه شب (به وقت محلی) در ادامه روزهای داغ نقل و انتقال‌های بسکتبال NBA، مقصد بعدی کوآی لنارد ستاره تیم تورنتو رپترز در فصل گذشته معرفی و به بمب نقل و انتقال‌های این فصل معرفی شد.
لنارد که در فصل قبل توانست با تیم تورنتو رپترز از کانادا با شکست دادن گلدن استیت قهرمانی NBA شود، حالا طبق اخبار منتشر شده با تیم کلیپرز به توافق نهایی رسیده و قصد دارد فصل آینده در این تیم بازی کند.
تیم کلیپرز علاوه بر لنارد با پل جرج، ستاره فصل گذشته تیم اوکلاهما سیتی هم به توافق رسیده تا تیم قدرتمندی را راهی فصل جدید NBA کند. لنارد در مرحله پلی‌آف لیگ فصل گذشته، ۷۳۲ امتیاز برای رپتورز کسب کرد که در این مورد تنها لبران جیمز و مایکل جردن را بالاتر از خود می‌بیند.
پیش از این خبر مسؤولان تیم لس آنجلس لیکرز بسیار امیدوار بودند تا پس از لبران جیمز و آنتونی دیویس بتوانند کاوای لنارد را نیز جذب کنند تا با این ۳ ستاره برای کسب عنوان قهرمانی NBA تلاش کنند، اما این بازیکن در نهایت به تیم دیگر شهر لس‌آنجلس پیوست.
انتهای پیام
