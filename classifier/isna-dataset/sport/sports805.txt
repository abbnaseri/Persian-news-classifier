عیسی‌زاده این فصل هم مدیرعامل نفت آبادان باقی ماند
علی عیسی‌زاده در لیگ نوزدهم فوتبال نیز مدیرعاملی باشگاه نفت آبادان را برعهده دارد.
به گزارش ایسنا، پس از ابقای اعضای هیأت مدیره باشگاه نفت آبادان، شب گذشته اعضا تشکیل جلسه دادند و در جلسه‌ای که تا میانه‌های شب نیز به طول انجامید، در نهایت اعضا موفق شدند عیسی‌زاده را برای پذیرفتن مجدد سمت مدیرعاملی باشگاه متقاعد کنند.
با توجه به این‌که اکنون نیز صنعت نفت همانند فصل گذشته روزهای بسیاری را برای حضور در لیگ از دست داده است، عیسی‌زاده و همکارانش از امروز در حال بررسی گزینه‌های خارجی و داخلی برای سرمربیگری تیم هستند تا با انتخاب سرمربی، این تیم هر چه سریع‌تر وارد بازار نقل و انتقالات شود.
انتهای پیام
