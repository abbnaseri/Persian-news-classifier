پیام برانکو به هواداران پرسپولیس: خداحافظ ارتش سرخ
سرمربی سابق تیم فوتبال پرسپولیس با انتشار پیامی از هوادارن پرسپولیس خداحافظی کرد.
به گزارش ایسنا، برانکو ایوانکوویچ با انتشار پیامی در صفحه رسمی خود در اینستاگرام از هواداران پرسپولیس خداحافظی کرد. او در این پیام آورده است:
هواداران عزیر ارتش سرخ؛
با پرسپولیس و فوتبال ایران خداحافظی می‌کنم. تصمیم سخت و غیرممکنی گرفتم. زمانی ایده‌آلی برای ترک کردن وجود ندارد. اگر می‌توانستیم شاید سال‌ها با یکدیگر می‌ماندیم. من و کادر فنی‌ام بهترین عملکرد و دانشمان، تجربه‌مان، عشقمان و آرزوهایمان را برای بهترین نتایج و موفقیت در تاریخ باشگاه و فوتبال ایران گذاشتیم. برای چهار سال حمایت و عشقی که به من و کادر فنی‌ام وجود داشت تشکر می‌کنم. عشقی که فراموش نخواهم کرد و برای من همیشه خواهد بود. ارتش سرخ متشکرم.
از برخی شکست‌ها و بازی‌های بد و اشتباهاتمان عذرخواهی می‌کنم اما ما همیشه بهترین‌ها را برای شما باشگاه و فوتبال ایران می‌خواستیم.
عاشقتان هستم، برانکو
انتهای پیام
