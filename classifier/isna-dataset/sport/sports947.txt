ملی‌پوش ایران اولین مدال جهانی بسکتبال زنان را کسب کرد
شادی عبدالوند برای اولین بار موفق شد به مدال برنز مسابقات مهارت‌های انفرادی جام جهانی هلند دست یابد.
به گزارش ایسنا و به نقل از روابط عمومی فدراسیون بسکتبال، شادی عبدالوند ملی پوش بسکتبال سه به سه دختران که در مسابقات جام جهانی هلند در بخش رقابت مهارت‌های انفرادی آمستردام شرکت کرد، موفق شد بعد از بازیکنان تیم‌های بزرگ و قدرتمند فرانسه و ایتالیا به مدال برنز این رقابت‌ها دست پیدا کند.
این برای اولین بار است که یک دختر ایرانی در سطح جهانی موفق به کسب چنین مدال ارزشمندی می‌شود.
انتهای پیام
