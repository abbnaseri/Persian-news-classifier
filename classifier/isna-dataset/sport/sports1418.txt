 کاپیتان روسیه: با معروف خاطرات خوبی دارم/ کاپیتان کانادا: باید اشتباهات را جبران کنیم
کاپیتان تیم ملی والیبال کانادا گفت: باید اشتباهات خود را برای بازی‌های بعد جبران کنیم و کاپیتان روسیه هم با اشاره به حضور معروف در زنیت کازان یادآور شد با او خاطرات خوبی دارد.
به گزارش ایسنا، نیکولاس هوگ کاپیتان تیم ملی والیبال کانادا بعد باخت سه بر یک مقابل روسیه گفت: قبل از هر چیزی به تیم ملی روسیه تبریک میگویم که پیروز شدند.

او افزود: ما اشتباهات زیادی داشتیم و در سرویس‌ها مشکل داشتیم. در کل بازی سختی بود و باید آن اشتباهاتی که پیش آمد را برای بازی‌های بعد جبران کنیم
همچنین کاپیتان تیم ملی والیبال روسیه می‌گوید: مهم بود بازی با کانادا را ببریم و از تیم زنیت هم خاطرات خوبی با سعید معروف دارم.
کوبزار کاپیتان تیم ملی والیبال روسیه در نشست خبری بعد از بازی مقابل کانادا گفت: برای ما مهم بود این بازی را ببریم. سطح مسابقات خیلی بالا بود و مهم بود پیروز شویم، الان خیلی راضی هستیم پیروز شدیم و در صدر جدول قرار گرفتیم.
او در مورد دوران هم بازی بودنش با سعید معروف در تیم زنیت روسیه نیز گفت: من خاطرات خوبی با سعید معروف دارم، زمانی که با هم هم بازی بودیم به یکدیگر خیلی کمک می‌کردیم.
کاپیتان تیم ملی والیبال روسیه در مورد جوانگرایی در این تیم نیز توضیح داد: ما در حال تغییر نسل هستیم و تا الان هم فکر می‌کنم نتیجه گرفته‌ایم. الان باید از ویکتور قدر دانی کنیم که در این نتیجه امروز خیلی کمک کننده بود.

انتهای پیام
