ترکیب تیم ملی گلف بانوان مشخص شد
در پایان دو روز اردوی تیم ملی گلف بانوان بالای ۱۸ سال، ترکیب اصلی تیم ملی مشخص شد. 
به گزارش ایسنا و به نقل از روابط عمومی فدراسیون گلف، اردوی تدارکاتی تیم ملی بالای ۱۸ سال بانوان از تاریخ ۲۵ تا ۲۸ خرداد به مربیگری نگار صیادی در زمین گلف مجموعه ورزشی انقلاب برگزار شد و در پایان نفرات برتر برای حضور تیم ملی انتخاب شدند.  به این ترتیب نازنین شهرکی با جمع دو روز بهترین اسکور ۱۵۶ به عنوان نفر اول انتخاب شد، زیبا مردانی با جمع دو روز بهترین اسکور ۱۵۸ دوم شد، آلاله آتین و الهه سربازی با جمع دو روز بهترین اسکور ۱۶۶ مشترکا در جایگاه سوم قرار گرفتند و لیلا سربازی با جمع دو روز بهترین اسکور ۱۶۷ نفر چهارم شد.
نفر اول تا سوم به عنوان نفرات اصلی تیم ملی و چهارمین نفر به عنوان ذخیره انتخاب شدند.
به گزارش ایسنا، تیم ملی گلف بالای ۱۸ سال ایران قرار است تابستان ۹۸ با یکی از کشورهای همسایه اردوی مشترک برگزار کند.
انتهای پیام  
