تشویق علی دایی در سالن رضازاده
 تماشاگران حاضر در سالن رضازاده اردبیل، با سر دادن شعارهایی علی دایی را تشویق کردند.
به گزارش ایسنا، از ساعت ۱۸:۳۰ امروز (جمعه) ۳۱ خرداد ماه ۱۳۹۸ تیم ملی والیبال ایران دز نخستین بازی خود از هفته چهارم لیگ ملت‌های ۲۰۱۹ در اردبیل به مصاف تیم ملی پرتغال می‌رود.
در حالی که نزدیک به ۴۰ دقیقه تا شروع بازی تیم ملی والیبال ایران مقابل پرتغال زمان باقی است، همچنان تعدادی از صندلی‌های سالن ۶ هزار نفری رضازاده اردبیل خالی است.
هواداران در حالی که برای تماشای بازی والیبال به سالن رضازاده آمده اند، علی دایی را با شعار "سلطان علیِ دایی" تشویق می‌کنند.
با پر شدن اکثر صندلی‌های سالن برگزاری بازی هواداران اردبیلی موج مکزیکی را روی سکوها ایجاد کردند.
۲۰ دقیقه تا شروع بازی زمان ظرفیت سالن رضازاده اردبیل به صورت کامل پر شد. مسعود سلطانی فر وزیر ورزش و جوانان ایران برای تماشای بازی تیم ملی والیبال ایران مقابل پرتغال وارد سالن رضازاده اردبیل شد.

ادامه دارد
