پروین: تا ۵۰ سالگی نمی‌دانستم قلبم کجاست / فردا مرخص می‌شوم
پیشکسوت تیم فوتبال پرسپولیس می‌گوید که اوضاع جسمانیش خوب است و جای نگرانی نیست.
علی پروین در گفت‌وگو با ایسنا، درباره وضعیت جسمانی خود گفت: خدا را شکر وضعیتم خوب است و جای نگرانی نیست من تا ۵۰ سالگی اصلاً نمی‌دانستم قلبم کجاست و بیماری قند چیست اما چند وقتی است قند خونم گاهی بالا و پایین می‌شود که باعث نگرانی خانواده می‌شود.
او افزود: روز گذشته به همین خاطر خانواده مرا به زور به بیمارستان آوردند تا زیر نظر دکتر نوروزی که یکی از دوستان قدیمی من است چکاپ کنم. الان هم همه چیز خوب است و فردا از بیمارستان مرخصی می‌شوم.
پروین در پایان خاطر نشان کرد: از تمام کسانی که حال مرا جویا شدند تشکر می‌کنم.
انتهای پیام
