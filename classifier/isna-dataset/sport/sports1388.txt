مسی: گل نخست کلمبیا یک ضربه دردناک بود
مهاجم تیم‌ ‌ملی فوتبال آرژانتین اعلام کرد کلمبیا در حالی به گل رسید که ما تیم برتر بودیم و ضربه سختی از آن گل خوردیم.
به‌ گزارش ‌ایسنا ‌و ‌به نقل از سایت تی ان، لیونل مسی پس از شکست ۲ بر صفر آرژانتین مقابل کلمبیا در کوپا آمه ریکا ۲۰۱۹ با رسانه‌ها صحبت کرد. کاپیتان آلبی سلسته گفت‌: تیم آماده است تا این شکست را فراموش کند و رو به جلو حرکت کند. بازی ها به تازگی شروع شده است و هنوز راه زیادی باقی مانده است.
مهاجم آرژانتینی در ادامه‌ اظهار کرد: در نیمه نخست نتوانستیم موقعیت سازی کنیم. تحمل کردیم و منتظر بودیم آنها شروع کننده باشند. اگر توپ را در اختیار داشتند نمی‌توانستند خطر ساز باشند. در نیمه دوم خود را پیدا کردیم اما زمانی که بهتر از تیم حریف بودیم یک شوت سهمگین دروازه مان را باز کرد. یک اتفاق تلخ بود. این گل ما را ناراحت کرد.
ستاره آلبی سلسته افزود: باید به نکات مثبت نگاه و رو به جلو حرکت کرد. این شکست زودهنگام بود چون به تازگی رقابت‌ها آغاز شده است. هنوز شانس زیادی برای صعود داریم. اکنون سرمان را بالا می گیریم و ادامه می‌دهیم.
مهاجم بارسلونا در پایان گفت‌: کمی زمان می برد تا این شکست را بپذیریم اما باید تنها یک روز باشد. دو بازی آینده کلیدی هستند. می‌خواهیم به نحو دیگری شروع کنیم اما گذشته را نمی‌توان تغییر داد. باید گام به گام پیش برویم.
انتهای پیام
