تراکتور یک مدافع لیگ برتری به خدمت گرفت
تیم فوتبال تراکتورسازی برای استحکام خط دفاعی خود در فصل جدید لیگ برتر، یک مدافع لیگ برتری به خدمت گرفت.
به گزارش ایسنا به نقل از سایت باشگاه تراکتورسازی، «مسیح زاهدی» مدافع مستحکم فصل گذشته ماشین‌سازی با عقد قراردادی سفید به تراکتور پیوست.
این بازیکن متولد سال ۷۰ در شهر کرج است که سابقه پوشیدن پیراهن تیم‌هایی همچون پیکان، سایپا، شهرداری اردبیل، گسترش فولاد را در کارنامه دارد، همچنین وی توانسته در مقاطع مختلف به اردوی تیم‌های ملی در رده‌های مختلف نونهالان، نوجوانان، جوانان و امید دعوت شود.
زاهدی یکی از مدافعان فیکس و قابل اتکای ماشین‌سازی تبریز در فصل گذشته بود که با نظر مصطفی دنیزلی جذب تراکتور شد.
انتهای پیام
