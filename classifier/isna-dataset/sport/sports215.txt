نایب قهرمان وزنه‌برداری المپیک مکزیکوسیتی درگذشت
پیشکسوت وزنه برداری و نایب قهرمان المپیک مکزیکوسیتی در گذشت.
به گزارش ایسنا، پرویز جلایر، پیشکسوت وزنه برداری که از بیماری گوارش رنج می‌برد، بامداد امروز (شنبه) در منزلش دار فانی را وداع گفت.
جلایر نایب قهرمان بازی‌های المپیک مکزیکو سیتی بود و همچنین مدال برنز قهرمانی جهان ۱۹۶۶ و طلای بازی‌های آسیایی ۱۹۶۶ را در کارنامه داشت.

ایسنا این ضایعه را به خانواده این وزنه بردار و جامعه وزنه برداری تسلیت می‌گوید.
انتهای پیام
