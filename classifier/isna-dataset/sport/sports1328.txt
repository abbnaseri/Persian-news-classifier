اوماچ: پشت خط زن کانادا مشکل‌ساز شد/ کاپیتان کانادا: در توپ‌گیری مشکل داشتیم
ملی پوش تیم ملی والیبال لهستان گفت: پشت خط زن تیم ملی کانادا برای تیم ما مشکل ساز شد.
به گزارش ایسنا، اوماچ کاپیتان تیم ملی والیبال لهستان پس از پیروزی مقال کانادا در نشست خبری بعد از بازی گفت: خیلی خوشحال هستیم که هفته سوم را با برد تمام کردیم. کانادا تیم خطرناکی بود.
او ادامه داد: ما خیلی خوب جنگیدیم، اما پشت خط زن کانادا (شارون) کمی برای ما مشکل ایجاد کرد که خوشبختانه بازی به سود ما به پایان رسید.
کاپیتان تیم ملی والیبال کانادا: در توپ گیری مشکل داشتیم
همچنین نیکولاس هوگ کاپیتان تیم ملی والیبال کانادا پس از باخت ۳ - ۱ مقابل لهستان گفت: این برد را به تیم ملی لهستان تبریک می گویم. خیلی خوب و کم اشتباه بودند. آنها دفاع و حملات خوبی داشتند که نتوانستیم آنها را کنترل کنیم و باختیم.
او افزود: در ست‌های دوم و سوم در توپ گیری دچار مشکل بودیم که کار دستمان داد. اشتباهات ما در ست‌های دوم و سوم فلسفه جدایی دارد اما شبیه هم هستند.
انتهای پیام
