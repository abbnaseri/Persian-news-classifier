اختلاف هواداران الاهلی با برانکو!
اعلام فهرست برانکو برای اردوی اتریش الاهلی اعتراض و تعجب هواداران این تیم عربستانی را به دنبال داشته است.
به گزارش ایسنا و به نقل از گل عربی، برانکو ایوانکوویچ بعد از روزهای درخشانی که با پرسپولیس داشت از این تیم جدا و راهی لیگ عربستان شد تا هدایت الاهلی را برعهده بگیرد. برانکو فهرست الاهلی برای اردوی اتریش را اعلام کرده است.
سایت گل عربی نوشت که انتخاب‌های برانکو باعث شد تا هواداران الاهلی تعجب کنند و به این تصمیمات سرمربی کروات اعتراض و انتقاد داشته باشند. خط زدن بعضی از بازیکنان محبوب و خارجی که عملکرد خوبی در الاهلی داشته‌اند و در مقابل قراردادن بعضی از بازیکنان باعث این اختلاف و انتقاد شده است.
به گزارش ایسنا، برانکو در پرسپولیس از محبوبیت بسیار بالایی برخوردار بود تا جایی که او می‌توانست هر بازیکنی را که می‌خواست خط بزند یا از فهرست خارج کند بدون آنکه با اعتراضی مواجه شود اما ظاهراً در تیم عربستانی این شرایط برای برانکو مهیا نیست.
انتهای پیام
