ورمزیار: اعتراضم را به استیناف ارائه دادم
صادق ورمزیار در اعتراض به رای صادر شده مبنی بر محرومیت ۱۰ ساله‌اش از فعالیت‌های فوتبالی، اعتراضش را به استیناف ارائه داد.
صادق ورمزیار رئیس سابق آکادمی باشگاه استقلال در گفت‌وگو با ایسنا، درباره رأی صادر شده از سوی کمیته اخلاق مبنی محرومیت ۱۰ ساله از فعالیت‌های فوتبالی گفت: من به رأی صادر شده اعتراض کردم و مدارک و مستندات خود را تحویل کمیته استیناف دادم تا این کمیته درباره رأی صادر شده، تجدید نظر کند.
به گزارش ایسنا، صادق ورمزیار به مدت ده سال و سیدرضا افتخاری به مدت پنج سال از فعالیت‌های ورزشی توسط کمیته اخلاق محروم شده‌اند. این دو به دلیل آنچه که سو استفاده از عنوان و قصور عنوان شده محروم شده‌اند. پیشتر پرویز برومند مدعی شده بود که ورمزیار در غیاب افتخاری، امضای او را استفاده و با آن با بازیکنان قرارداد می‌بسته است.
انتهای پیام
