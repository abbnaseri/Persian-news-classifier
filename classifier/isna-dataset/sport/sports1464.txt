مدافعان ذوب‌آهن و فولاد قراردادشان را تمدید کردند
مدافع ذوب‌آهن قرارداد خود را به مدت دو فصل دیگر با این تیم تمدید کرد.
به گزارش ایسنا، هادی محمدی مدافع ذوب آهن که فصل گذشته از تراکتورسازی به این تیم بازگشت، امروز با حضور در این باشگاه قرارداد خود با ذوب آهن را به مدت دو فصل دیگر تمدید کرد.

هم‌چنین قرارداد ایوب والی، کاپیتان تیم فولاد به مدت یک فصل دیگر برای فصل نوزدهم تمدید شد. او در فصل گذشته بیش از ۲۲۲۵ دقیقه برای تیم فولاد به میدان رفته بود. فولاد پیش از این نیز شهاب گردان، عباس بوعذار، آبشک، شنانی، قاسم‌نژاد و نامداری را برای فصل نوزدهم به خدمت گرفته بود و با هدایتیان و بیت سعید تمدید کرده بود.
انتهای پیام
