ترکیب تیم ملی جودوی جوانان در رقابت‌های قهرمانی آسیا
ترکیب تیم ملی جودوی جوانان ایران در رقابت‌های قهرمانی آسیا مشخص شد.
به گزارش ایسنا، رقابت‌های جودو قهرمانی جوانان آسیا طی روزهای ۷ و ۸ مرداد ماه در چین تایپه برگزار می‌شود و تیم ملی جوانان ایران با سرمربیگری محمدرضا حاج یوسف زاده، محمد مهدی ذاکری و مختار خورنگ در این دوره از رقابت‌ها شرکت می‌کند.
همچنین دانیال تیماجی به عنوان مربی بدنساز و محسن مرادی به عنوان پزشک دیگر اعضای کادر فنی جوانان را تشکیل می‌دهند.
طبق تصمیم کادر فنی، نفرات اعزامی به این دوره از رقابت‌ها مشخص شدند که اسامی آنها به شرح زیر است:
وزن ۶۰- کیلوگرم: مصطفی ریاحی فر وزن ۶۶- کیلوگرم: علی محمدی بریمانلو وزن ۷۳- کیلوگرم: وحید جدی وزن ۸۱- کیلوگرم: امین کامیابی وزن ۹۰- کیلوگرم: قاسم باغچقی وزن ۱۰۰- کیلوگرم: علی پرهیزگار وزن ۱۰۰+ کیلوگرم: فرزین شاهباز
انتهای پیام
