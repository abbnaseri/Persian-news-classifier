بابک اسدی پس از ۱۴ ماه کما درگذشت
پیشکسوت کشتی ایران پس از ماه‌ها قرار داشتن در کما، جان به جان آفرین تسلیم کرد.
به گزارش ایسنا، بابک اسدی پیشکسوت کشتی ایران و استان لرستان پس از ماه‌ها قرار داشتن در کما، دار فانی را وداع گفت.
بابک اسدی پیشکسوت کشتی و رئیس انجمن کشتی ناشنوایان اردیبهشت سال گذشته پس از برگزاری تمرین با تیم ملی کشتی ناشنوایان دچار حمله قلبی شد و در بخش مراقبت‌های ویژه یکی از بیمارستان‌های تهران بستری شد.
وی از اردیبهشت سال گذشته تا لحظه فوت در کما بسر می‌برد.
ایسنا، این ضایعه را به خانواده محترم ایشان و اهالی ورزش و کشتی ایران تسلیت می‌گوید.
انتهای پیام
