آمار بازی تیم ملی والیبال ایران مقابل لهستان
آمار بازی تیم ملی والیبال ایران مقابل لهستان در هفته سوم لیگ ملت‌های والیبال ۲۰۱۹ در ارومیه، منتشر شد.
به گزارش ایسنا، تیم ملی والیبال ایران در هفته سوم لیگ ملت‌های والیبال ۲۰۱۹ توانست با نتیجه سه بر دو لهستان را شکست دهد که آمار این بازی از سوی فدراسیون جهانی منتشر شد.
در این بازی ایران ۶۰ آبشار موفق، ۷ دفاع روی تور موفق و ۳ امتیاز سرویس را به ثبت رساند. ۲۵ امتیاز ایران نیز از روی خطاها و اشتباهات بازیکنان لهستان کسب شد.
در این بازی امیر غفور پشت خط زن تیم ملی ایران با کسب ۲۸ امتیاز (۲۷ آبشار و یک دفاع) امتیاز آورترین بازیکن زمین شد.
لوکاز کازمارک نیز با ۲۲ امتیاز، امتیاز آورترین بازیکن لهستان شد.
به گزارش ایسنا، تیم ملی والیبال ایران فردا (یکشنبه، ۲۶ خرداد) از ساعت ۱۸:۳۰ در آخرین بازی خود از هفته سوم لیگ ملت‌های والیبال ۲۰۱۹ به مصاف تیم روسیه می‌رود.
انتهای پیام
