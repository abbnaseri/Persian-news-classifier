همدان قهرمان رقابت‌های دوومیدانی جوانان نابینا و کم بینا شد
در پایان رقابت‌های دو ومیدانی جوانان و نوجوانان که در سنندج برگزار شد، همدان با ٤١ امتیاز کاپ قهرمانی را به خانه برد.
به‌ گزارش ‌ایسنا، در پایان رقابت‌های دوومیدانی قهرمانی نابینایان و کم بینایان رده‌های سنی نوجوانان و جوانان کشور در بخش پسران که به میزبانی سنندج برگزار شد، همدان قهرمان این رقابت‌ها شد.
۱۰۹ دونده در بخش پسران به نمایندگی از استان‌های کردستان، چهارمحال بختیاری، کهکیلویه و بویراحمد، قم، آذربایجان شرقی و آذربایجان غربی، زنجان، سیستان و بلوچستان، خراسان رضوی، فارس، لرستان، هرمزگان، همدان، مازندران، گیلان، تهران، بوشهر، اصفهان و البرز در این رقابت‌ها حضور یافتند و رقابت‌های خود را در مواد مختلف دو در رده سنی نوجوانان و جوانان در مجموعه ورزشی ملک نی‌ای شهر سنندج برگزار کردند.
در نتایج تیمی، تیم همدان با کسب ۴۱ امتیاز جایگاه نخست را به دست آورد، آذربایجان شرقی با ۳۶ امتیاز دوم شد و هرمزگان با ۲۴ امتیاز در جایگاه سوم ایستاد.
این رقابت‌ها در بخش دختران نیز روز جمعه ۳۱ خرداد به میزبانی مجموعه ورزشی ملک نی‌ای شهر سنندج برگزار خواهد شد.
انتهای پیام
