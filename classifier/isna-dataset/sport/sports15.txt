صیادمنش: هر چه در توان دارم در فنرباغچه نشان می‌دهم/ از حضور در این‌جا خوشحالم
لژیونر جوان فوتبال ایران تاکید کرد تمام تلاش خود را برای درخشش در فنرباغچه به کار خواهد بست تا همه از او راضی باشند. 
به گزارش ایسنا و به نقل از سایت timeturk، الهیار صیادمنشt مهاجم جوان ایرانی که به عضویت تیم فنرباغچه ترکیه درآمده است درباره حضور در این تیم گفت: خیلی خوشحالم که اینجا هستم و پیراهن فنرباغچه را به تن خواهم کرد. باور دارم می‌توانم هر چه در توان دارم برای موفقیت تیم به کار بگیرم تا همه از حضور من در تیم راضی باشند. فنرباغچه تیم بزرگ و با قدمتی است و خوشحالم در این سن کم این فرصت به من رسیده است تا بتوانم پیراهن تیم را به تن کنم. برای اولین‌بار است که خارج از ایران زندگی می‌کنم و تمام هم تیمی‌های من تلاش می‌کنند تا بتوانم خیلی زود با شرایط جدید خودم را عادت دهم.
او در ادامه صحبت‌هایش گفت: قبلاً شنیده بودم که فنرباغچه تیم پرطرفداری در فوتبال ترکیه است و هواداران زیادی دارد ولی الان به چشم خودم دیدم هواداران چطور از تیم حمایت می‌کنند و نمی‌گذارند تیم تنها باشد. دوست دارم بتوانم خیلی زود در زمین بازی حاضر شوم و بتوانم خودم را نشان دهم. بی‌صبرانه منتظر بازی برای تیم جدید خود هستم تا بتوانم هواداران را خوشحال کنم.
انتهای پیام
