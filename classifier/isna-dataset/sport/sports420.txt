تمرین رونالدو زیر نظر نایب‌قهرمان دو ۱۰۰ متر المپیک
ستاره پرتغالی یوونتوس بار دیگر ثابت کرد که چرا از آمادگی بسیار بالای بدنی برخوردار است.
به گزارش ایسنا و به نقل از اسکای اسپورت، کریستیانو رونالدو با وجود آنکه ۳۴ سال سن دارد اما همچنان از آماده‌ترین و بهترین بازیکنان فوتبال جهان است. رونالدو برای گذراندن تعطیلات تابستانی به کشورش پرتغال برگشته و در لیسبون به سر می‌برد.
با وجود آنکه بازیکنان بعد از فصلی پرفشار در حال استراحت کردن هستند اما رونالدو حتی در استراحت هم تمرین کردن را فراموش نکرده است.
این فوق ستاره پرتغالی در پستی که منتشر کرد که نوشت که برای آماده نگه داشتن بدن خود و افزایش سرعتش در لیسبون با دونده بزرگ نیجریه‌ای، فرانسیس اوبیکویلو در حال تمرین کردن است.
این دونده نیجریه‌ای در المپیک آتن در دو ۱۰۰ متر مدال نقره را به دست آورد و رونالدو که سرعت بسیار بالایی دارد می‌خواهد همچنان با تمرین‌هایی که متخصصان به او می‌دهند سرعتش را بالا نگه دارد.
رونالدو بعد از جدایی از رئال مادرید راهی یوونتوس شد. او هر چند که نتوانست قهرمانی در لیگ قهرمانان اروپا را با ببانکونری به دست آورد اما در مجموع عملکرد خوبی از خود نشان داد و به عنوان بهترین بازیکن سری A هم انتخاب شد.
انتهای پیام
