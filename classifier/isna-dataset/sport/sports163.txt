علیپور: امیدوارم پرسپولیس با من همکاری کند/ ترانسفر درآمد خوبی برای باشگاه دارد
مهاجم پرسپولیس می‌گوید مدیون این باشگاه است.
به گزارش ایسنا، علی علیپور مهاجم تیم فوتبال پرسپولیس در حاشیه تمرین این تیم اظهار کرد: من پیشنهاداتی داشتم. به هرحال هر چه دارم از پرسپولیس است و مدیون این باشگاه هستم. چند پیشنهاد داشتم و طبق قرارداد موظف هستم این یک سال را در تمرینات حاضر باشم.
وی ادامه داد: طی صحبت‌هایی که با باشگاه و مسئولین داشته‌ام، می‌خواهم یک سال دیگر در خدمت پرسپولیس باشم. همه چیز بستگی به همکاری با باشگاه دارد. من ۵ سال شرایط ویژه‌ای داشتم و هیچوقت حاشیه نداشتم و الان هم چنین خواسته‌ای از باشگاه دارم و دوست دارم به عنوان عضوی کوچکی از این تیم با من همکاری کنند. این انتقال باعث می‌شود در آمد خوبی به باشگاه برسد. شاید باشگاه در شرایطی باشد که به من و سایر بازیکنان داشته باشد.
مهاجم پرسپولیس اضافه کرد: امیدوارم قبل از رفتن به ترکیه همه چیز مشخص شود. گلایه من از باشگاه همین است که در این ۵ سال طبق قراردادهای باشگاه رفتار کرده‌ام. در این مدت بازیکنان خارجی با ۵۰۰ یا ۶۰۰ هزار دلار یک فصل یا نیم‌فصل بازی کردند و از پرسپولیس رفتند اما من و سایر بازیکنانی که در ایران به دنیا آمدیم، نگاه ویژه‌ای نمی‌شد و امیدوارم این مسئله رفع شود.
او درباره کالدرون گفت: وی مربی خوبی است و تمرینات آماده‌سازی را پشت سر می‌گذاریم. کارهای تاکتیکی را مرور می‌کنیم و آماده فصل می‌شویم.
انتهای پیام
