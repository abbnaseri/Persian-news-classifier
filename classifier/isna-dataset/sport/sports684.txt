پیام جالب صلاح برای بازیکن جنجالی مصر
ستاره تیم ملی فوتبال مصر واکنش جالبی به اخراج هم تیمی‌اش از جام ملت‌ها داشت.
به گزارش ایسنا و به نقل از اسکای نیوز، عمرو ورده بازیکن تیم ملی فوتبال مصر به خاطر فساد اخلاقی توسط فدراسیون فوتبال مصر از اردوی این تیم در جام ملت‌های آفریقا اخراج شد.
محمد صلاح ستاره سرشناس تیم ملی فوتبال مصر واکنش جالبی به محرومیت عمرو ورده داشت و پیامی هم برای این بازیکن داشت.
او در صفحه توئیتر خود نوشت: باید با زنان با نهایت احترام برخورد کرد. هرگز نباید به آنها بی احترامی کرد. ایمان دارم که بسیار از افرادی که مرتکب اشتباه می‌شوند اگر با آنها به خوبی برخورد شود ممکن است که بهتر شوند.
صلاح ادامه داد: مجازات کردن ساده‌ترین راه برای برخورد با افراد خطاکار است. باید به چنین افرادی فرصت دوم را داد. طرد کردن راه درستی نیست. باید اداره کرد و یاد گرفت.
ستاره لیورپول در دیدار برابر تیم ملی فوتبال کنگو درخشید و توانست یک گل به ثمر رساند و پاس گل هم بدهد.
انتهای پیام
