پیروزی لهستان مقابل کانادا در هفته سوم لیگ ملتهای والیبال
تیم ملی والیبال لهستان در پایان هفته سوم لیگ ملت‌های والیبال ۲۰۱۹ در ارومیه با نتیجه ۳ بر ۱ کانادا را شکست داد.
به گزارش ایسنا، بازی‌های روز سوم (آخر) هفته سوم لیگ ملت‌های والیبال ۲۰۱۹ از ساعت ۱۵:۳۰ با دیدار دو تیم کانادا و لهستان به میزبانی سالن ۶ هزار نفری غدیر ارومیه آغاز شد که این بازی با نتیجه ۳ بر ۱ به سود لهستانی‌ها پایان یافت تا کانادا هفته سوم این مسابقات را با کسب سه شکست پشت سر بگذارد.
در حالی که ست نخست این بازی با نتیجه ۲۵ – ۲۰ به سود لهستان پایان یافت، کانادایی‌ها توانستند ست دوم را با نتیحه ۲۵ – ۲۷ به نفع خود به پایان برسانند تا بازی یک بر یک مساوی شود. با این حال در دو ست بعد این تیم لهستان بود که به ترتیب با نتایج ۲۵ – ۲۰ و ۲۸ – ۲۶ کانادا را شکست داد تا مجموعه سه بر یک پیروز این بازی شود.

نتایج ست‌های این بازی به شرح زیر رقم خورد:
ست اول: ۲۵ – ۲۰ لهستان
ست دوم: ۲۵ – ۲۷ کانادا
ست سوم: ۲۵ – ۲۰ لهستان
ست چهارم: ۲۸ - ۲۶ لهستان
تا دقایقی دیگر نیز تیم ملی ایران در سومین بازی خود از هفته سوم لیگ ملت‌های والیبال در ارومیه به مصاف تیم ملی روسیه می‌رود.
انتهای پیام
