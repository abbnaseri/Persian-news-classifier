معرفی سرمربی تیم ملی تفنگ ایران/ الهام هاشمی ماندنی شد
الهام هاشمی تا پایان المپیک ۲۰۲۰ به عنوان سرمربی تیم ملی تفنگ مردان و زنان معرفی شد.
به گزارش ایسنا، در جلسه فنی فدراسیون تیراندازی الهام هاشمی به عنوان سرمربی تیم ملی تفنگ مردان و زنان معرفی و با فدراسیون به توافق رسید. محمد زائر رضایی و مریم طالبی نیز در کنار الهام هاشمی در تیم ملی تفنگ خواهند بود.
در این جلسه علی دادگر رئیس فدراسیون، اکبر محمودی مشاور عالی، بدرالملوک کهرنگی نایب رئیس بانوان، رضا ملک محمدی دبیر و کادر فنی تیم ملی تفنگ حضور داشتند.
تیم ملی تفنگ ایران تا کنون توانسته است یک سهمیه المپیک توسط نجمه خدمتی کسب کند.
پیش از این الهام هاشمی قرارداد سه ماهه با فدراسیون تیراندازی بسته بود و با اتمام قراردادش قصد مربیگری در کشور دیگری را داشت. ابراهیم اینانلو نیز که مربیگری تیم ملی تفنگ را به عهده داشت با عقد قرارداد با اندونزی راهی این کشور شد.
انتهای پیام
