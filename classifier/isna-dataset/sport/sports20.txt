۳ دستکش طلایی برای آلیسون در یک فصل
دروازه‌بان تیم فوتبال برزیل اولین دروازه‌بان تاریخ است که توانسته در یک فصل ۳ دستکش طلایی به دست بیاورد.
به گزارش ایسنا و به نقل از تایمز، آلیسون توانست در کوپا آمه ریکا عملکرد خوبی همراه برزیل داشته باشد و تنها یک بار در طول این رقابت‌ها دروازه خودی را باز شده دید. همین عملکرد خوب باعث شد تا او دستکش طلایی این رقابت‌ها را به نام خود ثبت کند.
او همچنین توانست همراه لیورپول در اولین فصل حضور در این تیم قهرمانی در لیگ قهرمانان را نیز به دست بیاورد و دستکش طلایی این فصل از رقابت‌ها را به نام خود ثبت کرد. او در لیگ برتر نیز بیشتر از هر دروازه‌بانی کلین‌شیت کرد تا با وجود نایب قهرمانی در لیگ برتر، دستکش طلایی لیگ برتر را نیز از آن خود کرده باشد.
به این ترتیب سال فوق العاده آلیسون با قهرمانی در کوپا تکمیل شد. او حالا باید خودش را به اردوی لیورپول قبل از شروع فصل برساند. او این فرصت را دارد تا با برتری برابر چلسی در سوپرجام اروپا یک جام دیگر را نیز به افتخارات خود اضافه کند.
انتهای پیام
