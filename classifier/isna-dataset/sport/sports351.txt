هم‌تیمی کاوه رضایی گرانترین خرید تاریخ استون ویلا شد
باشگاه تازه لیگ برتری شده استون ویلا هم‌تیمی کاوه رضایی را با ۲۲ میلیون پوند به خدمت گرفت. 
به گزارش ایسنا و به نقل از دیلی میل، ریخت و پاش تیم‌های لیگ برتری در این فصل هم ادامه دارد و بعد از آنکه تاتنهام گران‌ترین خرید تاریخ خود را از انجام داد، نوبت به استون ویلا تیم تازه لیگ برتری شده رسید تا وسلی مورایس مهاجم برزیلی را با ۲۲ میلیون پوند از بروخه به خدمت بگیرد تا این بازیکن تبدیل به گران‌ترین بازیکن تاریخ ویلا شود.
مورایس فصل قبل موفق شد ۱۴ گل در رقابت‌های لیگ بلژیک برای بروخه به ثمر برساند و یکی از بهترین بازیکن فصل لیگ بلژیک بود و توانست نظر تیم انگلیسی را به خود جلب کند.
مورایس برزیلی بعد از حضور در استون ویلا گفت: وقتی شنیدم استون ویلا به من علاقه دارد، خیلی خوشحال شدم و می‌خواهم توانمندی‌های خودم را در تیم نشان دهم. لیگ برتر تورنمنت بزرگ و جذابی است و تمام بازیکنان باکیفیت دنیا در این لیگ بازی می‌کنند و باید بتوانم خیلی زود خودم را در تیم جا بیندازم و نشان دهم.
انتهای پیام
