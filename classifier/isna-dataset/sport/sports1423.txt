مدافع خارجی سایپا تسویه کرد و جدا شد
 ساموئل سارفو، مدافع خارجی ۲ فصل گذشته سایپا از جمع نارنجی پوشان جدا شد.
به گزارش ایسنا و به نقل از روابط عمومی شرکت فرهنگی ورزشی سایپا؛ باشگاه سایپا با پرداخت تمامی بدهی‌های ساموئل سارفو، با این بازیکن غنایی تسویه کرد و مقدمات خروج او را فراهم ساخت.
ساموئل سارفو، بازیکن غنایی که ۲ فصل گذشته در خدمت تیم سایپا بود، در حالی با رضایت کامل از این تیم جدا شد که از مهمان نوازی پرسنل و تکریم مدیرعامل باشگاه سایپا تقدیر و تشکر کرد.
در مراسم بدرقه این بازیکن، مرتضی فراهانی قائم مقام مدیرعامل باشگاه سایپا، ضمن تشکر از زحمات این مدافع غنایی، برای او سلامتی و موفقیت در مسیر زندگی ورزشی و خانوادگی‌اش را آرزو نمود.
انتهای پیام
