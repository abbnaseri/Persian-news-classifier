استراماچونی بعد از ورود به تهران: از حضور در اینجا خوشحالم
سرمربی جدید استقلال به تهران رسید.
به گزارش ایسنا، پس از کش و قوس‌های فراوان، آندره‌آ استراماچونی، سرمربی جدید استقلال به تهران رسید. او در بدو حضورش به خبرنگاران گفت: از حضور در اینجا خوشحالم و فردا به سوالات شما جواب می‌دهم.
پیش از او هم سه دستیار ایتالیایی‌اش یعنی سباستین لتو، مارکو کاسر و عمر دانسی دیروز (سه‌شنبه) به تهران آمده بودند.
قرار است کادرفنی جدید استقلال فردا در مرکز ملی فوتبال کنفرانس مطبوعاتی داشته باشند و رسما به هواداران استقلال معرفی شوند.
انتهای پیام
