ژائو فلیکس گرانترین خرید تاریخ باشگاه اتلتیکو مادرید شد
مهاجم پرتغالی با قراردادی به ارزش ۱۲۷.۲ میلیون یورو به اتلتیکو مادرید پیوست و گران‌ترین بازیکن تاریخ این باشگاه شد.
به گزارش ایسنا و به نقل از آس، ژائو فلیکس بالاخره به عنوان بازیکن جدید اتلتیکو مادرید معرفی شد. باشگاه اسپانیایی این انتقال را به صورت رسمی اعلام کرد. بازیکن ۱۹ ساله پنجمین خرید فصل روخی بلانکو است. مارکوس یورنته، رنان لودی، فلیپه مونتیرو و اکتور اررا پیش از این به اتلتیکو پیوسته بودند.
ارزش قرارداد فلکیس ۱۲۷.۲ میلیون یورو است. بر این اساس مهاجم پرتغالی گران‌ترین خرید تاریخ باشگاه شد. او اختلاف زیادی با توماس لمار دارد که تابستان سال گذشته اتلتیکو برایش ۷۰ میلیون یورو هزینه کرد.

فلیکس جایگزین آنتوان گریزمان خواهد شد و با توجه به سن و آینده‌ای که دارد می‌تواند به ستاره تیمش تبدیل شود. این بازیکن در فصل گذشته ۴۳ بازی برای بنفیکا انجام داد و توانست ۲۰ گل به ثمر برساند. همچنین یازده پاس گل داد.
او تابستان گذشته از تیم پایه وارد تیم اصلی شد و توانست به یکی از بازیکنان مهم تیمش تبدیل شود. به همین خاطر در یک فصل ارزش این بازیکن از دو میلیون یورو به ۷۰ میلیون یورو رسید.
انتهای پیام
