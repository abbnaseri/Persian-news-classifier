برد با ارزش اولسان هیوندای در ژاپن و تساوی نمایندگان چین و کره
دور رفت مرحله یک هشتم نهایی لیگ قهرمانان آسیا در منطقه شرق به پایان رسید.
به گزارش ایسنا، دور رفت مرحله یک هشتم نهایی لیگ قهرمانان آسیا در منطقه شرق برگزار شد که در بازی‌های امروز اولسان هیوندای کره جنوبی در زمین اوراوا ردز ژاپن به برد با ارزش دو بر یک دست یافت تا در بازی برگشت با آرامش بیشتری در خانه بازی کند.
همچنین در دیگر بازی امروز شانگهای SIPG چین مقابل جونبوک هیوندای موتورز کره جنوبی از شکست گریخت و به تساوی دست یافت.
در بازی برگشت این مرحله نمایندگان کره‌جنوبی میزبان هستند.
دو بازی دیگر این مرحله از منطقه شرق نیز دیروز انجام شد که کاشیما هموطنش سانفرس هیروشیما را شکست داد و گوانگژو برابر شاندونگ لیوننگ دیگر تیم چینی به برد رسید.
بازی‌های برگشت هفته آینده برگزار می‌شود. بازی های این مرحله در غرب آسیا که ذوب آهن هم به عنوان نماینده ایران حضور دارد، در مرداد ماه برگزار می‌شود.
انتهای پیام
