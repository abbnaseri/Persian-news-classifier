خلیل‌زاده قراردادش با پرسپولیس را تمدید کرد
شجاع خلیل‌زاده با وجود پیشنهادهایی که داشت، بار دیگر اولین بازیکنی بود که قرارداد خود با پرسپولیس را تمدید کرد و به این ترتیب حداقل تا پایان فصل ۱۴۰۱ – ۱۴۰۰ پیراهن پرسپولیس را به تن خواهد داشت.
به گزارش ایسنا به نقل از سایت رسمی باشگاه پرسپولیس، شجاع خلیل‌زاده که برای یک فصل دیگر تحت قرارداد با پرسپولیس بود، صبح امروز شنبه در باشگاه حضور پیدا کرد و پس از نشستی کوتاه با ایرج عرب، مدیر عامل باشگاه، قرارداد خود را برای دو سال دیگر تمدید کرد و به این ترتیب، ۳ فصل آینده را در خدمت قهرمان فوتبال ایران خواهد بود.
این مدافع پرسپولیس با وجود پیشنهادهایی که داشت، این بار هم آن طور که پیش از این اعلام کرده بود، برای تمدید قرارداد حاضر شد و اولین قرارداد را به نام خود ثبت کرد.

انتهای پیام
