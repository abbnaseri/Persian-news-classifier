مرادی برای چهار سال دیگر رییس فدراسیون وزنه برداری شد
علی مرادی برای چهار سال دیگر به عنوان رییس فدراسیون وزنه برداری انتخاب شد.
به گزارش ایسنا، مجمع انتخاباتی فدراسیون وزنه برداری به ریاست محمدرضا داورزنی در آکادمی ملی المپیک برگزار شد و در پایان علی‬ مرادی ‏به عنوان رئیس فدراسیون انتخاب شد.
علی‬ مرادی ‏با کسب ۲۲‬ ‏ رأی از ۴۳ آرای مأخوذه برای چهار سال دیگر به عنوان رئیس فدراسیون وزنه برداری انتخاب شد.
آخوندی ۸ رأی، انوشیروانی ۱۱ رأی، غزالیان ۲ رأی در این انتخابات کسب کردند. کوروش باقری و نصرت الله عابدینی به نفع سجاد انوشیروانی انصراف دادند. حسین رضازاده هم در مجمع حاضر نشد و غیبت داشت. این انتخابات با حضور ۵ کاندیدا محمدرضا آخوندی، علی مرادی، سجاد انوشیروانی، فرشاد غزالیان و عبدالکریم پورکیان پیگیری شد.
سجاد انوشیروانی، آخوندی و کوروش باقری پس از پایان مجمع با رسانه‌ها مصاحبه نکردند.
انتهای پیام
