مدال برنز سه‌گانه کار ایران در قهرمانی آسیای میانه
بهزاد نوبری‌پور در مسابقات سه گانه قهرمانی آسیای میانه مدال برنز گرفت.
به گزارش ایسنا و به نقل از فدراسیون ورزش سه گانه؛ رقابت‌های سه گانه قهرمانی آسیای میانه و کاپ آسیایی ۲۰۱۹ در شهر چالپون آتا کشور قرقیزستان در مسافت اسپرینت برگزار شد و بهزاد نوبری‌پور سه گانه کار کشورمان موفق شد با کسب مدال برنز در این مسابقات، برای نخستین بار کشورمان را صاحب مدال در بخش مردان مسابقات قهرمانی آسیایی میانه کند.
نوبری‌پور برای کسب این عنوان مسافت مسابقه را در مدت زمان ۰۱:۰۲:۴۲ به پایان رساند و پس از ورزشکارانی از قزاقستان در جایگاه سوم ایستاد، پس از وی علی عباس‌نژاد دیگر نماینده ایران با زمان ۱:۰۴:۱۸ در این دسته در رده چهارم قرار گرفت.
انتها ی پیام
