جدال ملی‌پوشان وزنه‌برداری در لیگ برتر برای رفتن به مسابقات جهان 
ترکیب نهایی تیم ملی وزنه برداری پس از برگزاری هفته اول لیگ برتر مشخص می‌شود.
به گزارش ایسنا، مسابقات وزنه برداری قهرمانی جهان ۲۰۱۹، ۲۷ شهریور در تایلند آغاز می‌شود و قرار است ترکیب نهایی تیم ملی بعد از هفته اول لیگ برتر مشخص شود.
کادر فنی تیم ملی در نظر دارد همزمان با هفته اول لیگ برتر وزنه برداری که اواسط مرداد برگزار می‌شود، رکوردگیری از ملی پوشان انجام دهد تا در نهایت ترکیب اصلی تیم ملی( ۱۰ وزنه بردار به همراه دو نفر ذخیره ) را انتخاب کند.
همچنین حسین سلطانی و علی داودی ملی پوشان تیم جوانان از جمعه هفته جاری ۳۱ خرداد به اردوی بزرگسالان اضافه می‌شوند.
کادر فنی تیم ملی در نظر دارد یک اردوی سطح دریا در یکی از شهرهای شمال ایران نیز برگزار کند.
انتهای پیام
