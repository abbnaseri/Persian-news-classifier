دو مدال برنز بانوان بدمینتون باز ایران در مسابقات بنین
بانوان بدمینتون باز ایران در مسابقات بین المللی بنین دو مدال برنز کسب کردند.
به گزارش ایسنا و به نقل از فدراسیون بدمینتون، دیدار مرحله نیمه نهایی مسابقات بین المللی بدمینتون بنین عصر امروز در قسمت دو نفره بانوان برگزار شد و ثریا آقایی و ثمین عابد خجسته به مقام سوم مشترک رسیدند.
در این دیدار تیم آقایی و عابد خجسته با شکست برابر تیم پرو از راهیابی به فینال این مسابقات باز ماند و مدال برنز گرفت.
دیدار مرحله نیمه نهایی انفرادی نیز ثریا آقایی به مصاف بدمینتون باز پرو رفت و با شکست برابر او از راهیابی به مرحله فینال باز ماند و مقام سوم مشترک را به دست آورد. انتهای پیام
