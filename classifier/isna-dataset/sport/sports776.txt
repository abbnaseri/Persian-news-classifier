اسنوکرباز ایران قهرمان آسیا شد
 اسنوکرباز ایران به مقام قهرمانی رقابت‌های اسنوکر شش توپ آسیا رسید.
به گزارش ایسنا و به نقل از روابط عمومی فدراسیون بولینگ، بیلیارد و بولس، مرحله فینال رقابت‌های اسنوکر شش توپ قهرمانی آسیا بین امیر سرخوش از ایران و بابر مسیح از پاکستان برگزار شد و طی آن سرخوش با نتیجه ۷ بر ۴ به پیروزی رسید و مدال طلای این رقابت‌ها را از آن خود کرد.
سرخوش پیش از این سابقه قهرمانی و نایب قهرمانی این رقابت‌ها را در کارنامه خود دارد.
رقابت‌های اسنوکر پانزده توپ انفرادی و تیمی و مسابقات اسنوکر شش توپ انفرادی ۲۶ خردادماه تا هفتم تیرماه به میزبانی دوحه قطر در حال برگزاری است.

انتهای پیام
