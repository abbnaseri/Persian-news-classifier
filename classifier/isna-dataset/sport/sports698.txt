تعلیق فعالیت‌های بوکس در انتخابی المپیک ۲۰۲۰ 
فعالیت فدراسیون جهانی بوکس با تصمیم کمیته بین‌المللی المپیک در رویداد المپیک ۲۰۲۰ تعلیق شد.
به گزارش ایسنا، کمیته بین‌المللی المپیک رسماً موضع خود را درباره صلاحیت بوکس برای حضور در رویدادهای انتخابی المپیک ۲۰۲۰ اعلام کرد و این فدراسیون را از هرگونه فعالیت در این راه تعلیق کرد.
این رأی با اکثریت آرا تأیید شد و به خاطر مسائل مالی که این فدراسیون با آن درگیر بوده در نهایت باعث شد تا IOC چنین تصمیم اتخاذ کند.
دلیل اصلی این اتفاق بدهی کلانی است که فدراسیون جهانی بوکس دارد و این بدهی به ۱۶ میلیون دلار رسیده و ممکن است آن طور که نناد لالوویچ، عضو کمیته اجرایی IOC اعلام کرد، به ۲۹ میلیون دلار هم برسد.
انتهای پیام
