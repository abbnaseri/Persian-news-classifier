نساجی و ماشین‌سازی بازیکن جدید به خدمت گرفتند
هافبک فصل گذشته صنعت نفت آبادان به جمع شاگردان رسول خطیبی ملحق شد و حامد محمودی نیز به نساجی پیوست.
به گزارش ایسنا، فردین عابدینی بازیکن فصل گذشته تیم صنعت نفت آبادان با عقد قراردادی به ماشین‌سازی تبریز پیوست و شاگرد رسول خطیبی در این تیم شد.
عابدینی سابقه بازی در تیم‌های تراکتور، استقلال تهران و گسترش فولاد و ماشین سازی تبریز را در کارنامه خود دارد.
هم‌چنین حامد محمودی، بازیکن تیم فوتبال سپیدرود رشت با امضای قراردادی به نساجی پیوست و شاگرد رضا مهاجری در این تیم شد.
انتهای پیام
