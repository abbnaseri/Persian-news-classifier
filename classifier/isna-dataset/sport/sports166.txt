صعود مقصودلو به فینال تورنمنت شطرنج لئون اسپانیا
پرهام مقصودلو نماینده شطرنج ایران در اولین مرحله از رقابت‌های استادی لئون اسپانیا مقابل خیمه سانتوس از اسپانیا با نتیجه ۲.۵ بر ۱.۵ به برتری رسید.
به گزارش ایسنا، مقصودلو در دور نخست مرحله نیمه نهایی مقابل سانتوس به تساوی رسید. در دور دوم و سوم به برتری دست یافت و د دور چهارم مقابل نماینده اسپانیا شکست خورد.
مقصودلو با این پیروزی باید در دیدار فینال به مصاف ایوانچویک از اوکراین برود.
در نخستین مسابقه این تورنمنت چهارجانبه که در شهر کوچک لئون اسپانیا برگزار می شود، روز گذشته ایوانچویک از اوکراین با ریتینگ ۲۶۸۴ برابر سارین از هند با ریتینگ ۲۶۱۰ صاحب برتری ۲.۵ بر ۱.۵ شده بود.
رقابت‌های استادی لئون اسپانیا بین چهار بازیکن (ایوانچوک، مقصودلو،  نیهال سارین و خیمه سانتوس) به روش حذفی برگزار می شود. در این تورنمنت چهارجانبه، ورزشکاران در هر مرحله چهار دور با یکدیگر رقابت می کنند. مسابقات به صورت تک حذفی برگزار می شود و شکست هر شطرنج باز در مرحله نیمه نهایی به منزله حذف او از مسابقات است.
انتهای پیام
