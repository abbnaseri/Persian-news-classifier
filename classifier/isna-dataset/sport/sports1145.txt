روبن شاید دیگر فوتبال بازی نکند
مصدومیت باعث شده است تا آرین روبن به فکر خداحافظی از فوتبال بیفتد، تصمیمی که احتمالا به صورت رسمی اعلام شود.
به گزارش ایسنا و به نقل از بیلد، قرارداد آرین روبن با بایرن مونیخ به پایان رسید و این فوتبالیست ۳۵ ساله در فصلی که اغلب با مصدومیت دست و پنجه نرم کرد توانست قهرمانی در لیگ و جام حذفی را با بایرن مونیخ تجربه کند تا با خاطره‌ای خوب از این تیم جدا شود.
هر چند پیشنهادهایی از چند تیم آسیایی به دست این بازیکن رسیده است، ولی ممکن است مهاجم هلندی تصمیم بگیرد دیگر به فوتبال بازی کردن ادامه ندهد. اخیراً بار دیگر مصدومیت به سراغ روبن آماده و باعث شده او به فکر خداحافظی از فوتبال باشد.
روبن هنوز این تصمیم را اعلام نکرده ولی منابع نزدیک به او اعلام کردند این بازیکن به دلیل تعدد مصدومیت، از فوتبال خداحافظی خواهد کرد.
هم‌تیمی او فرانک ریبری نیز که جدایی او از بایرن مونیخ قطعی است به احتمال زیاد در اروپا می‌ماند و به تیم دیگری می‌رود. او اعلام کرده دوست ندارد فعلاً به فوتبال آسیا بیاید.
انتهای پیام
