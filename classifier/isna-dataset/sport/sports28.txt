اعلام رای دیدار تیم‌های پرسپولیس و سپاهان/ ۱۰ نفر محروم شدند!
کمیته انضباطی رای خود را در خصوص دیدار تیم‌های پرسپولیس و سپاهان از سری رقابت‌های لیگ برتر فوتبال و جام حذفی، صادر کرد.
به گزارش ایسنا به نقل از سایت رسمی فدراسیون، با اعلام کمیته انضباطی تیم پرسپولیس به دلیل پرتاب اشیا محترقه، استفاده از لیزر و شعارهای موهن و تحریک تماشاگران تیم مقابل به پرداخت ۱/۰۰۰/۰۰۰/۰۰۰ ریال جریمه نقدی محکوم شد.
همچنین تماشاگران این تیم از همراهی تیم خود محروم شدند. این رای قابل تجدید نظر است.
تیم سپاهان اصفهان به دلیل پرتاب اشیا و استفاده از شعارهای موهن از سوی تماشاگران منتسب به برگزاری یک مسابقه بدون حضور تماشاگر محکوم و باید ۸۰۰/۰۰۰/۰۰۰ ریال جریمه نقدی پرداخت کند. این رای قابل تجدید نظر است.
علیرضا بیرانوند، دروازبان تیم پرسپولیس به دلیل رفتار غیر ورزشی به یک جلسه از همراهی تیم خود محکوم شد و باید ۴۰۰/۰۰۰/۰۰۰ میلیون ریال جریمه نقدی پرداخت کند. این رای از حیث جریمه نقدی قابل تجدید نظر است.
سیامک نعمتی و بشار رسن، بازیکنان تیم پرسپولیس تهران به دلیل رفتار غیر ورزشی هر کدام به طور جداگانی به توبیخ کتبی و پرداخت ۳۰ میلیون ریال جریمه نقدی محکوم شدند.
امیر قلعه نویی سرمربی سپاهان به دلیل رفتار غیر ورزشی به یک جلسه از همراهی تیم خود محروم شد و باید ۴۰۰/۰۰۰/۰۰۰ ریال جریمه نقدی پرداخت کند. این رای از حیث جریمه نقدی قابل تجدید نظر است.
میگوئل تکسیرا، مربی تیم سپاهان اصفهان به دلیل رفتار غیر ورزشی به یک جلسه از همراهی تیم خود محروم شد و باید ۲۰ میلیون ریال جریمه نقدی پرداخت کند. این رای از حیث جریمه نقدی قابل تجدید نظر است.
مهدی کیانی بازیکن تیم سپاهان به دلیل نشراکاذیب از طریق مصاحبه به پرداخت ۵۰ میلیون ریال جریمه نقدی محکوم شد.
سیاوش یزدانی به دلیل تحریک عمومی به خشونت به یک جلسه از همراهی تیم خود و حضور در مسابقه که به لحاظ محرومیت متحمل شده ناشی از دستور موقت، باید ۱۰۰ میلیون ریال جریمه نقدی پرداخت کند. رای از حیث جریمه نقدی قابل تجدید نظر است.
ضمناً در خصوص بخشی از گزارش مقامات رسمی و نیز تخلفات ایراد خسارت، نقض اصولی اصولی کل رفتار و بروز خشونت از سوی تماشاگران منتسب به هر دو تیم، پرونده جهت تکمیل تحقیقات مفتوح و دستور موقت سابق الصدور نیز در خصوص یزدانی ملغی است.
دیدار تیم‌های پرسپولیس و سپاهان از سری رقابت‌های جام حذفی برگزار و به دلیل تخلفات تماشاگران تیم سپاهان مبنی بر پرتاب اشیا محترقه، شعارهای موهن و درگیری با نیروی انتظامی، تیم سپاهان باید ۱۰۰ میلیون تومان جریمه نقدی پرداخت کند. این رای قابل تجدید نظر است.
امیر قلعه نویی به دلیل نشر اکاذیب از طریق مصاحبه علیه داوران باید ۵ میلیون تومان جریمه نقدی پرداخت کند. این رای قابل تجدید نظر است.
زاغی نژاد مربی تیم سپاهان به دلیل دلیل نشر اکاذیب از طریق مصاحبه علیه داوران باید ۵ میلیون تومان جریمه نقدی پرداخت کند. این رای قطعی است.
جلال امیدیان مربی تیم سپاهان به دلیل بد رفتاری در قبال مربی تیم مقابل به یک جلسه از همراهی تیم خود محروم و باید ۵ میلیون تومان جریمه نقدی پرداخت کند. این رای قطعی است.
کی روش استنلی به دلیل بدرفتاری مقابل بازیکن تیم حریف به یک جلسه از همراهی تیم خود محروم و باید ۲۰ میلیون تومان جریمه نقدی پرداخت کند. این رای از لحاظ جریمه نقدی قابل تجدید نظر است.
سروش رفیعی بازیکن تیم پرسپولیس به دلیل بدرفتاری مقابل بازیکن تیم حریف به یک جلسه از همراهی تیم خود محروم شد و به ۱۰ میلیون ریال جریمه نقدی محکوم شد. این رای از لحاظ جریمه نقدی قابل تجدید نظر است.
تیم پرسپولیس به دلیل داشتن ۵ بازیکن اخطاری و استفاده تماشاگرانش ازشعارهای موهن، باید ۵۰ میلیون تومان جریمه نقدی پرداخت کند. این رای قابل تجدید نظر است.
انتهای پیام
