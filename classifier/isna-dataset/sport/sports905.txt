نادری غایب هفته اول تمرینات کورتریک بلژیک
مدافع ایرانی در اولین جلسه تمرینی تیمش غایب بود ولی قرار است از هفته آینده در تمرینات حاضر باشد.
به گزارش ایسنا و به نقل از سایت kw.knack بلژیک، اولین جلسه تمرینی تیم کورتریک برای شروع فصل جدید رقابت‌های بلژیک آغاز شد که چند بازیکن نیز در این تمرین غایب بودند. محمد نادری مدافع ایرانی که از نقل و انتقالات زمستانی فصل قبل برای پرسپولیس بازی کرد، یک هفته دیگر باید استراحت کند و در این تمرینات حاضر نبود.
نادری اخیراً در فینال جام حذفی برای پرسپولیس بازی کرد و استراحت او بیش از سایر بازیکنان کورتیک خواهد بود. این بازیکن ایرانی قرار است از هفته آینده کار خود را در تیم کورتریک بلژیک آغاز کند.
انتهای پیام
