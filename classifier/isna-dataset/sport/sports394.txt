والیبال نشسته مردان به روسیه سفر می‌کند
تیم ملی والیبال نشسته مردان برای برپایی اردوی مشترک به روسیه سفر می‌کند.
به گزارش ایسنا، تیم ملی والیبال نشسته مردان برای برپایی اردوی مشترک با تیم والیبال نشسته روسیه فردا (چهارشنبه) ۱۲ تیر عازم این کشور می‌شود.
داود علیپوریان، صادق بیگدلی، رمضان صالحی، مرتضی مهرزاد، مجید لشگری، حسین گلستانی، مرتضی رمضانی، محمدرضا سبحانی نیا، میثم علیپور، محمد نعمتی و مهرزاد مهروان یازده ملی‌پوشی هستند که عازم روسیه می‌شوند.
هدایت این تیم را بهمن تاروردی مربی و علی کشفیا به عنوان سرپرست برعهده دارند.
انتهای پیام
