پیکان دو بازیکن جدید جذب کرد
بازیکنان فصل گذشته پارس جنوبی جم با عقد قراردادی به تیم فوتبال پیکان پیوستند.
به گزارش ایسنا و به نقل از سایت رسمی باشگاه پیکان، ابراهیم صالحی مهاجم ۲۸ ساله فصل گذشته پارس جنوبی جم با حضور در دفتر مدیر عامل باشگاه و مذاکره با شیعی با قراردادی دو ساله به تیم فوتبال پیکان پیوست. صالحی سابقه حضور در تیم‌هایی چون فجر سپاسی، ایرانجوان، استقلال خوزستان و بادران را دارد.
همچنین حسین پور امینی بازیکن میانی فصل گذشته پارس جنوبی جم با حضور در باشگاه پیکان با عقد قراردادی دو ساله به جمع فیروزه‌ای پوشان پیکان پیوست. پور امینی به غیر از پارس جنوبی سابقه حضور در تیم‌هایی چون ایران جوان و مس رفسنجان را نیز دارد.
انتهای پیام
