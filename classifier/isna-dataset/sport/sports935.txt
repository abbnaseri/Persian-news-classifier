تست دوپینگ از آزادکاران حاضر در انتخابی تیم ملی
از نفرات شرکت کننده در رقابت های انتخابی تیم ملی کشتی آزاد آزمایش دوپینگ گرفته می شود.
به گزارش ایسنا، تورج ملک محمدی دبیر فدراسیون پزشکی ورزشی و پزشک تیم‌های ملی کشتی، با اعلام این خبر گفت: با توجه به اهمیت مسئله مبارزه دوپینگ و تأکید مراجع بین المللی بر این موضوع، در رقابت‌های انتخابی تیم ملی کشتی آزاد که جمعه این هفته برگزار می‌شود، از نفرات شرکت کننده توسط مأموران ستاد مبارزه با دوپینگ، آزمایش دوپینگ گرفته خواهد شد.

رقابت‌های انتخابی تیم ملی کشتی آزاد در پنج وزن روز جمعه ۷ تیرماه در سالن شهدای هفتم تیر تهران برگزار می‌شود.
انتهای پیام
