آمار بازی تیم ملی والیبال ایران مقابل پرتغال/ عملکرد فوق‌العاده سروقامتان در دفاع
آمار بازی تیم ملی والیبال ایران مقابل پرتغال از سورود دووی فدراسیون جهانی منتشر شد.
به گزارش ایسنا، تیم ملی والیبال ایران از ساعت ۱۸:۳۰ امروز (جمعه) ۳۱ خرداد ماه در نخستین بازی خود از هفته سوم لیگ ملت‌های والیبال ۲۰۱۹ در اردبیل به مصاف تیم پرتغال رفت و با نتیجه ۳ بر یک این تیم را شکست داد که آمار این دیدار از سوی فدراسیون جهانی منتشر شد.
ایران در این بازی ۵۶ آبشار موفق، ۱۸ دفاع روی تور موفق و ۴ امتیاز سرویس را کسب کرد. همچنین ۲۱ امتیاز ایران با اشتباهات و خطاهای بازیکنان پرتغال کسب شد.
در این دیدار امیر غفور در حالی که از ابتدا در بازی حضور نداشت، با کسب ۱۵ برای تیم ملی ایران، امتیاز آورترین بازیکن این دیدار شد.
به این ترتیب شاگردان ایگور کولاکوویچ با کسب ۹ برد، ۱ باخت و ۲۷ امتیاز از ۱۰ بازی، همچنان صدرنشین لیگ ملت‌های والیبال ۲۰۱۹ باقی ماندند.
تیم ملی والیبال ایران در دومین بازی خود از هفته چهارم لیگ ملت‌های والیبال ۲۰۱۹ در اردبیل، از ساعت ۱۸:۳۰ فردا (شنبه) یکم تیر ماه به مصاف تیم ملی استرالیا می‌رود.
انتهای پیام
