لوسکوف: آزمون نبود قهرمانی را از زنیت می‌گرفتیم
سرمربی تیم دینامومسکو خریدهای زنیت از جمله سردار آزمون را در راه قهرمانی این تیم بسیار موثر دانست.
به گزارش ایسنا و به نقل از اکسپرس، تیم فوتبال زنیت توانست قهرمانی در رقابت‌های فصل ۱۹-۲۰۱۸ لیگ روسیه را به دست بیاورد. در این بین سردار آزمون که از زمستان به تیم زنیت پیوست نقش پر رنگی در قهرمانی تیمش ایفا کرد.
مهاجم ایرانی تا هفته‌های پایانی در آستانه کسب عنوان آقای گلی نیز بود که در نهایت به این مهم نرسید. آزمون که در ابتدای فصل تنها چهار گل برای روبین کازان به ثمر رسانده بود، بعد از حضور در زنیت موفق شد ۹ گل با این تیم به ثمر برساند.
دیمتری لوکوف سرمربی تیم فوتبال دینامومسکو درباره دلایل قهرمانی زنیت در این فصل گفت: ما رقابت نزدیک و خوبی برای رسیدن به زنیت داشتیم ولی خریدهایی که این تیم انجام داد خصوصاً سردار آزمون بسیار تاثیرگزار بود. آزمون در جام ملت‌های آسیا برای تیمش به میدان رفته بود و فرم بسیار خوبی داشت وقتی به تیم زنیت پیوست و توانست امتیازهای زیادی را برای این تیم به دست بیاورد. اگر این بازیکنان جدید نبودند ما می‌توانستیم جای زنیت را در صدر جدول بگیریم و به قهرمانی در لیگ روسیه برسیم.
انتهای پیام
