شکست امیدهای فوتسال ایران مقابل ژاپن در نیمه‌نهایی آسیا
تیم ملی فوتسال امید ایران با شکست سنگین مقابل ژاپن، از رسیدن به دیدار نهایی مسابقات زیر ۲۰ سال آسیا بازماند.
به گزارش ایسنا، تیم ملی فوتسال امید ایران از ساعت ۱۸:۳۰ پنجشنبه (۳۰ خرداد) در چارچوب مرحله نیمه‌نهایی جام ملت‌های زیر ۲۰ سال آسیا به مصاف تیم ملی ژاپن رفت و در پایان با نتیجه هشت بر چهار شکست خورد تا در دیدار رده‌بندی حریف اندونزی شود.
گل‌های ایران را در این بازی مسعود یوسفی، سجاد سرباز و مهدی دهقان‌نژاد (دو گل) به ثمر رساندند.
مصاف دو تیم در وقت‌های معمول با تساوی چهار بر چهار خاتمه یافته بود.
به این ترتیب تیم ملی فوتسال امید ژاپن در بازی فینال باید از ساعت ۱۸:۳۰ شنبه به مصاف افغانستان برود. ایران و اندونزی نیز از ساعت ۱۶ بازی رده‌بندی را برگزار می‌کنند.
انتهای پیام
