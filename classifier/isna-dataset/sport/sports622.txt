پیوستن مهاجم خوزستانی به نفت‌مسجد سلیمان
تیم فوتبال نفت مسجدسلیمان برای لیگ نوزدهم یک مهاجم به خدمت گرفت.
به گزارش ایسنا، مسؤولان باشگاه نفت پس از مذاکره با احمد جبوری با او به توافق رسیدند و برای یک فصل قرارداد همکاری امضا کردند.
نفت مسجدسلیمان که برای فصل پیش رو لیگ برتر نگاهش به جذب بازیکنان بومی است، پیش از این نیز محمد طیبی را به خدمت گرفته بود.
احتمالاً امروز نیز تکلیف سرمربی تیم فوتبال نفت مسجدسلیمان برای حضور موفق در لیگ نوزدهم مشخص می‌شود.
 انتهای پیام
