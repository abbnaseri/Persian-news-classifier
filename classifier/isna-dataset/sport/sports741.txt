علاقه بوفون برای بازگشت به یووه
سنگربان با تجربه ایتالیایی مشکلی برای بازگشت به یوونتوس ندارد و به احتمال خیلی زیاد او با پیراهن بیانکونری‌ها فصل جدید را آغاز کند.
به گزارش ایسنا و به نقل از کالچیو میرکاتو، جیان لوئیجی بوفون بعد از ۱۷ سال یوونتوس را ترک کرد تا پیراهن پاری سن ژرمن را بر تن کند. بوفون تنها یک فصل در پاری سن ژرمن بازی کرد و نتوانست عملکرد خوبی هم از خود نشان دهد.
این سنگربان بزرگ ایتالیایی به صورت رسمی از پاری سن ژرمن جدا شده و هنوز تیم بعدی خود را معرفی نکرده است.
کالچیو میرکاتو ایتالیا نوشت که بوفون مشکلی برای بازگشت به یوونتوس ندارد چرا که او می‌خواهد با پیراهن یوونتوس از میادین خداحافظی کند و حتی مشکلی با نیمکت نشینی در بیانکونری هم ندارد.
سنگربان اصلی یوونتوس بعد از جدایی بوفون، شزنی است. با توجه به اینکه ماتیا بیرین، سنگربان دوم یووه از این تیم جدا می‌شود راه برای بازگشت بوفون مهیا می‌شود و به احتمال خیلی زیاد او به بیانکونری‌ها برگردد.
هدایت یوونتوس را در فصل جدید مائوریتسیو ساری برعهده خواهد داشت.
انتهای پیام
