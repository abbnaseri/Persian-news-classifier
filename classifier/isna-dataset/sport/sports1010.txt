ورزشکاران زیر پرچم IOC در المپیک معرفی شدند/ سه ایرانی در فهرست
سه ورزشکار ایرانی الاصل در بین فهرست ورزشکاران کمیته بین المللی المپیک برای المپیک ۲۰۲۰ توکیو قرار دارند. 
به گزارش ایسنا، کمیته بین المللی المپیک فهرست ورزشکاران پناهنده را که قرار است در المپیک ۲۰۲۰ توکیو زیر پرچم این نهاد رقابت کنند را منتشر کرده است. در این فهرست ۳۷ نفره، سه ورزشکاری که ملیت ایرانی داشته‌اند نیز حضور دارند.
* امیرمحمد حسینی
وزن ۵۸- کیلوگرم تکواندو که در حال حاضر در آلمان زندگی می‌کند.
* دینا پور یونس
وزن ۴۹- کیلوگرم تکواندو زنان که در حال حاضر در هلند زندگی می‌کند.
* کسرا مهدی پورنژاد
وزن ۸۰- کیلوگرم تکواندو که در حال حاضر در آلمان زندگی می‌کند.
دیگر ورزشکارانی که در المپیک ۲۰۲۰ توکیو قرار است زیر پرچم کمیته بین المللی المپیک به رقابت بپردازند از کشورهای سودان جنوبی (۱۸ ورزشکار)، سودان (۱ ورزشکار)، سوریه (۵ ورزشکار)، کنگو (۴ ورزشکار)، اتیوپی (۱ ورزشکار)، اریتره (۱ ورزشکار)، افغانستان (۳ ورزشکار) و کامرون (۱ ورزشکار) هستند.
انتهای پیام
