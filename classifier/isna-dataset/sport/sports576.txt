اسکان ۴ هزار ورزشکار یونیورسیاد در ۲ کشتی کروز + عکس
برای نخستین‌بار در تاریخ بازی‌های یونیورسیاد، ۴ هزار ورزشکار در ۲ کشتی بزرگ تفریحی در خلیج ناپولی اقامت خواهند داشت.
به گزارش ایسنا، سی امین دوره بازی‌های یونیورسیاد دانشجویان جهان از ۱۲ تا ۲۳ تیرماه جاری در ناپل ایتالیا برگزار می‌شود.
۳ دهکده برای اسکان ورزشکاران حاضر در این رقابت‌ها از سراسر جهان توسط میزبان بازی‌های تدارک دیده شده که از این تعداد ۲ کشتی کروز به عنوان دهکده محل اسکان ۴ هزار ورزشکار از ۱۰۹ کشور جهان تدارک دیده شده که در تاریخ برگزاری این بازی‌ها بی‌سابقه است.

اولگ ماتسیتین، رئیس فدراسیون جهانی ورزش‌های دانشگاهی و دیگر مسؤولان برگزاری این رقابت‌ها روز گذشته طی مراسمی از این ۲ کشتی لوکس رونمایی و ورزشکاران کشورهای مختلف برای اسکان وارد این دو کشتی شدند.
انتهای پیام
