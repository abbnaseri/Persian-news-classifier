مردان فوتبال هفت‌نفره عازم اسپانیا شد/ آمریکا نخستین حریف ایران در جام جهانی
تیم فوتبال هفت‌نفره برای شرکت در جام جهانی اسپانیا امروز (سه‌شنبه) 11 تیر عازم این رقابت‌ها شد، ایران در نخستین دیدار خود در جام جهانی فوتبال هفت‌نفره به مصاف تیم آمریکا می‌رود.  
به گزارش ایسنا، تیم ملی فوتبال هفت نفره برای شرکت در جام جهانی امروز سه‌شنبه ۱۱ تیر عازم اسپانیا شد. این رقابت‌ها با حضور ۱۶ تیم در ۴ گروه برگزار می‌شود که ایران در گروه B با تیم‌های فنلاند، آمریکا و ایرلند همگروه است.
عباس ترابی، لطف‌الله جنگجو، محمد خراط، امین رضایی، یاسر رستمی، مسعود ژولیده، شهاب‌الدین رحیمی، مهدی بخشی، بابک و حسن صفری، مسلم مهرابیان، علیرضا زارع، بهنام آرندی و رسول آتش‌افروز ۱۴ ملی پوشی هستند که زیر نظر علی روزبهانی سرمربی و علی واثقی مربی تیم به این دوره از رقابت‌ها اعزام شدند. همچنین مهدوی مدیر فنی و مصطفی الهی نسب به عنوان سرپرست تیم را در اسپانیا همراهی می‌کنند.
تیم ایران در نخستین دیدار خود در جام جهانی اسپانیا روز دوشنبه ۱۷ تیر ساعت ۲۱ به وقت محلی به مصاف تیم آمریکا می‌رود.
مسابقات جام جهانی اسپانیا از ۱۵ تیر آغاز و تا ۲۹ ادامه خواهد داشت.
انتهای پیام
