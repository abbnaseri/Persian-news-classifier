ماشین‌سازی از لیگ دسته اول و دوم بازیکن گرفت
ماشین‌سازی تبریز دو بازیکن از لیگ دسته یک و دسته دوم فوتبال ایران به خدمت گرفت.
به گزارش ایسنا، مهیار زحمتکش بازیکن سابق تیم ملوان بندرانزلی و علیرضا مصطفایی که در رده بازیکنان زیر ۲۳ سال تیم دسته دومی چوکای تالش حضور داشتند، با تأیید سرمربی و پس از توافق با باشگاه، با امضای قرارداد رسمی به تیم ماشین‌سازی تبریز پیوستند.
تیم فوتبال ماشین سازی تبریز با هدایت رسول خطیبی، پیش از این ضمن تمدید قرارداد احمدرضا زنده‌روح و فرید بهزادی کریمی، سامان نریمان‌جهان، شاهین‌ثاقبی و کاخابر کاکاشویلی را به خدمت گرفته است.

انتهای پیام
