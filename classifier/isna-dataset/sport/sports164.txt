وقتی "ایجنت" کی‌روش و پژمان منتظری یک نفر است + سند
مشاور مدیرعامل استقلال که تا سال ۹۵ در این باشگاه فعالیت می‌کرده، علیه مدافع با تجربه این تیم اسنادی ارائه کرد.
به گزارش ایسنا، استقلال در اواخر لیگ هجدهم درگیر حواشی زیادی شد که در نهایت منجر به عدم نتیجه‌گیری آبی‌های پایتخت شد. یکی از این حواشی، به وجود آمدن شایعاتی مبنی بر دخالت فردی در امور داخلی باشگاه بود، فردی که تا سال ۹۵ به عنوان مشاور مدیرعامل در استقلال فعالیت می‌کرده است.
پیرو همین ماجرا، بازیکنانی مانند پژمان منتظری و خسرو حیدری صحبت‌هایی علیه محمود بابایی مشاور اسبق مدیرعامل استقلال انجام دادند.
پژمان منتظری در آخرین دیدار استقلال در لیگ هجدهم مقابل سپیدرود، تلویحاً در این باره گفت: "یک عده دشمن استقلال هستند و در مورد آنها صحبت می‌کنم. از آنها نمی‌ترسم و "آتو" هم دست کسی ندارم. درباره آنها حرف می‌زنم. کسانی که جرأت نمی‌کنند درباره آنها صحبتی شود، من یقه آنها را گرفته‌ام. چرا استقلال باید آخر فصل بازیکنانش را از دست بدهد؟ هر مشکلی دارید، ایرادی ندارد. چرا می‌گذارید آخر فصل شود و زنگ بزنید و اگر بازیکن تلفن‌تان را جواب نداد، بگویید او جواب ما را نداد. آن قدر بازیکن را جلوی مردم قرار ندهید. این بازیکنان به عشق مردم بازی می‌کنند. "
صحبت‌های پژمان منتظری باعث شد که بابایی پس از چند هفته مسائلی را عنوان کند تا به نوعی پاسخ مدافع استقلال را داده باشد. او با ارائه مدرکی که نشان می‌دهد در فاصله زمانی سال ۲۰۱۳ تا ۲۰۱۴ ایجنت منتظری با کی‌روش یک نفر بوده است. او در این باره مدارکی را ارائه داده است.


قرارداد منتظری با کاروالیو (ایجنت کی‌روش)




او همچنین معتقد است که اظهارات منتظری به خاطر کینه شخصی بوده است.
مشاور اسبق باشگاه استقلال در این باره می‌گوید: "در سال ۹۳ جلسه‌ای با حضور نظری جویباری، افشارزاده، ماجدی، ذی‌حساب باشگاه و نماینده آقای منتظری برگزار شد. ما طبق اسناد مالی باشگاه استقلال به نماینده این بازیکن اعلام کردیم که ۹۳ میلیون تومان به باشگاه بدهکار هستید. جالب است که استقلال به عالم و آدم بدهکار است اما منتظری به باشگاه بدهکار بود. منتظری به این خاطر که در آن زمان من پیگیر ماجرا بودم، از دست من ناراحت شد."



سند بدهی منتظری به باشگاه استقلال


انتهای پیام
