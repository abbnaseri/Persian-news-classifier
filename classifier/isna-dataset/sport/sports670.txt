نزدیک شدن دنی آلوس به السد قطر
روزنامه الوطن از نزدیک شدن دنی آلوس به السد قطر سخن به میان آورد.
به گزارش ایسنا و به نقل از الوطن، دنی آلوس بعد از دو فصل حضور در پاری سن ژرمن با منتشر کردن پیامی رسماً از این تیم خداحافظی کرد.
این ستاره برزیلی پیشنهادهای زیادی دارد و حتی خبرهایی درباره احتمال بازگشت او به بارسلونا هم به گوش رسید.
رسانه‌های قطری از احتمال حضور دنی آلوس در لیگ ستارگان این کشور سخن به میان آوردند و تاکید کردند که او پیشنهادهای از این لیگ دارد.
روزنامه الوطن نوشت که با توجه به رابطه خوب دنی آلوس با ژاوی و حضور ستاره‌های بزرگی چون گابی در السد به احتمال خیلی زیاد این ستاره برزیلی راهی السد قطر شود و به این تیم نزدیک‌تر از هر تیم دیگری است.
هدایت السد را در فصل جدید ژاوی برعهده خواهد داشت.
انتهای پیام
