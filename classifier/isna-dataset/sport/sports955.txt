تساوی قائم مقامی برابر غلامی در دور چهارم قهرمانی غرب آسیا
 احسان قائم مقامی در دور چهارم رقابت‌های شطرنج قهرمانی عرب آسیا مقابل آرین غلامی به تساوی رسید.
به گزارش ایسنا، در دور چهارم رقابت‌های شطرنج غرب آسیا در اردن احسان قائم مقامی با ریتینگ ۲۵۳۱ مقابل آرین غلامی با ریتینگ ۲۵۳۰ به تساوی رسید.
امیررضا پوررمضانعلی با ریتینگ ۲۴۶۶ مقابل مروان ابودی از اردن با ریتینگ ۲۱۸۸ به برتری رسید.
در بخش بانوان این مسابقات تنها ۱۰ شطرنج باز حضور دارند که سارا سادات خادم الشریعه با ریتینگ ۲۴۷۸ برابر هایمور لانا از اردن با ریتینگ ۱۳۲۱، مبینا علی نسب نیز با ریتینگ ۲۲۵۶ برابر راینا السالتی از بحرین بدون ریتینگ و انوشا مهدیان با ریتینگ ۲۰۷۸ برابر نماینده فلسطین با ریتینگ ۱۳۲۳ به برتری رسیدند.
در پایان دور چهارم امیررضا پوررمضانعلی با ۴ امتیاز، احسان قائم مقامی با ۳.۵ امتیاز و آرین غلامی با ۳.۵ امتیاز در رده‌های اول تا سوم قرار دارند.
در بخش بانوان نیز مبینا علی نسب و ساراسادات خادم الشریعه با چهار امتیاز در رده‌های اول و دوم ایستادند. انوشا مهدیان نیز با ۲ امتیاز در رده پنجم قرار دارد.
رقابت‌های زون غرب آسیا از ۲۹ خرداد میزبانی اردن آغاز شد و تا ۶ تیرماه ادامه خواهد داشت.
نفرات قهرمان در بخش آقایان و بانوان غرب آسیا، جواز حضور در رقابت‌های جام جهانی ۲۰۱۹ که در روسیه برگزار می‌شود را دریافت می‌کنند. ایران در این رقابت‌ها ۶ نماینده دارد.
پیش از این پرهام مقصودلو، سید محمدامین طباطبایی و علیرضا فیروزجا موفق به کسب سهمیه رقابت‌های جام جهانی ۲۰۱۹ شده اند.
انتهای پیام
