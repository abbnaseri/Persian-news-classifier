پیروزی پرگل شاگردان استراماچونی مقابل امیدهای استقلال
تیم فوتبال استقلال مقابل امیدهایش با نتیجه ۵ بر صفر پیروز شد.
به گزارش ایسنا، تیم فوتبال استقلال عصر امروز (یکشنبه) با ترکیب حسین حسینی، سیاوش یزدانی، محمد دانشگر، وریا غفوری، میلاد زکی پور، مسعود ریگی، رضا آذری، داریوش شجاعیان، علی دشتی، مرتضی تبریزی و روح‌الله باقری مقابل امیدهای خودش قرار گرفت.
شاگردان استراماچونی از همان ابتدای بازی، تهاجمی ظاهر شدند و توانستند توسط مرتضی تبریزی در دقیقه ۸ از روی نقطه پنالتی به گل برسند. در ادامه هم روح‌الله باقری در دقیقه ۱۶ گل دوم استقلال را به ثمر رساند اما این پایان کار نبود و مرتضی تبریزی در دقیقه ۳۴ دوباره گل‌زنی کرد تا نیمه نخست با نتیجه ۳ بر صفر به پایان برسد.
در ابتدای نیمه دوم استراماچونی دست به چند تعویض زد و محمد بلبلی جانشین تبریزی، آقایی جانشین روح‌الله باقری، امیرحسین کارگر جانشین وریا غفوری، آرمین سهرابیان جانشین زکی پور، میلاد باقری جانشین محمد دانشگر و مهدی نورالله‌ی جانشین حسین حسینی و شاهین طاهرخانی و سینا خادم‌پور به جای سیاوش یزدانی و رضا آذری به میدان رفتند.
در این نیمه علی دشتی و محمد بلبلی گل‌های چهارم و پنجم استقلال را به ثمر رساندند تا بازی با نتیجه ۵ بر صفر به پایان برسد.
انتهای پیام
