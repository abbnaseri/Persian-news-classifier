مدال نقره تفنگ تیمی ایران در یونیورسیاد ۲۰۱۹/ صعود نکونام به فینال انفرادی
در جریان رقابت‌های تفنگ ۱۰ متر بازی‌های یونیورسیاد ۲۰۱۹، تیم ایران به مدال نقره رسید و نکونام نیز راهی فینال رقابت‌های انفرادی شد.
به گزارش خبرنگار اعزامی ایسنا از ایتالیا، در سومین روز از سی امین دوره بازی‌های یونیورسیاد دانشجویان جهان در ناپل ایتالیا، نمایندگان ایران در تفنگ ۱۰ متر پشت خط شلیک ایستادند.
در پایان دور مقدماتی و با توجه به نتایج نمایندگان ایران در بخش انفرادی تیم ایران پس از چین در جایگاه دوم ایستاد و به نشان نقره دست یافت.
امیرمحمد نکونام، هادی قره باغی و مهیار صداقت تیم ایران در تفنگ ۱۰ متر را تشکیل دادند.
 * صعود نکونام به فینال تفنگ ۱۰ متر
همچنین در پایان دور مقدماتی امیرمحمد نکونام با ۶۲۵.۶ امتیاز موفق شد به عنوان نفر پنجم راهی فینال شود.
نمایندگان روسیه (دو نماینده)، اسلواکی، ایتالیا، چین، ایران، استرالیا و کره جنوبی از ساعت ۱۷ به وقت تهران در فینال با یکدیگر رقابت خواهند کرد.
اما مهیار صداقت با ۶۲۲ امتیاز و هادی قره باغی با ۶۱۸.۲ به ترتیب در رده‌های شانزدهم و سی و یکم ایستادند.
در این ماده ۵۲ تیرانداز با هم به رقابت پرداختند.
روز گذشته نخستین مدال کاروان ایران در رشته تیراندازی و توسط سجاد پور حسینی در تپانچه ۱۰ متر کسب شد.
سی امین دوره یونیورسیاد از ۱۲ تا ۲۳ تیرماه در ناپل ایتالیا برگزار می‌شود.

انتهای پیام
