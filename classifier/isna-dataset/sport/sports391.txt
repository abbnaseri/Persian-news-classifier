پادرمیانی کاشانی برای ماندن بیرانوند
رئیس هیأت مدیره باشگاه پرسپولیس برای متقاعد کردن دروازه‌بان تیمشان جهت ماندن در پرسپولیس با او جلسه برگزار می‌کند.
به گزارش ایسنا، پس از اینکه جلسه علیرضا بیرانوند و ایرج عرب بر سر جدایی این دروازه‌بان بی‌نتیجه به پایان رسید، ظهر امروز مدیرعامل باشگاه پرسپولیس به همراه دروازه‌بان ملی پوش این تیم و محسن خلیلی، سرپرست این تیم در محل کار جعفر کاشانی، رئیس هیأت مدیره باشگاه حاضر شدند تا جلسه‌ای این بار با حضور کاشانی درباره جدایی بیرانوند برگزار شود.
در این جلسه جعفر کاشانی سعی کرد با صحبت‌های خود بیرانوند را متقاعد کند که در پرسپولیس بماند.
دروازه‌بان پرسپولیس مدتی است از یک تیم ژاپنی و یک تیم پرتغالی پیشنهاد دارد و به همین خاطر خواستار جدایی از این تیم است.
انتهای پیام
