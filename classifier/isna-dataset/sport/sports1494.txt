ششمیربازی قهرمانی آسیا /حذف زودهنگام نمایندگان ایران در اپه مردان و فلوره زنان 
نمایندگان ایران در اپه مردان و فلوره زنان حذف شدند و ایران به کار خود در بخش انفرادی شمشیربازی قهرمانی آسیا پایان داد. 
به گزارش ایسنا، بخش انفرادی مسابقات شمشیربازی قهرمانی آسیا ژاپن، با برگزاری رقابت اپه مردان و فلوره بانوان به پایان رسید. در اپه، ایران دو نماینده داشت که محمد اسماعیلی تا مرحله یک شانزدهم نهایی پیش رفت و در این مرحله با شکست برابر نماینده ژاپن حذف شد.
در فلوره زنان هم ایران سه نماینده داشت که خوشخواهی و مرتضوی موفق به صعود از مرحله گروهی نشدند اما الهه قهرمانی توانست راهی جدول حذفی شود که او هم در همان دور اول شکست خورد و حذف شد.
*نتایج نمایندگان ایران به شرح زیر است:
*اپه مردان
مرحله یک سی و دوم:
محمد اسماعیلی ۱۵ – محمد علی کیهانی ۱۳
مرحله یک شانزدهم نهایی:
محمد اسماعیلی ۱۰- ساتورا یویاما از ژاپن ۱۵
*رنکینگ نمایندگان ایران:
۲۳- محمد اسماعیلی
۴۴- محمد علی کیهانی
*فلوره زنان:
هانیه خوش خواهی با ۶ باخت از مرحله گروهی صعود نکرد.
سروناز مرتضوی با ۵ باخت و ۱ برد از مرحله گروهی صعود نکرد.
الهه قهرمانی با ۴ باخت و ۱ برد راهی جدول حذفی مسابقات شد.
مرحله یک سی و دوم:
الهه قهرمانی ۶ – تای نگویین از ویتنام ۱۵
*رنکینگ نمایندگان ایران در قهرمانی آسیا:
۳۹- الهه قهرمانی
۴۶- سروناز مرتضوی
۵۱- هانیه خوشخواهی
به این ترتیب رقابت بخش انفرادی شمشیربازی قهرمانی آسیا ۲۰۱۹ به پایان رسید که ایران توانست در بخش سابر توسط مجتبی عابدینی صاحب یک مدال برنز شود. رقابت بخش تیمی از فردا (یکشنبه) آغاز می‌شود.
*برنامه رقابت بخش تیمی به شرح زیر است:
یکشنبه ۲۶ خرداد: سابر تیمی بانوان (کیا باقرزاده، پریماه برزگر، نجمه سازنجیان، فائزه رفیعی)
دوشنبه ۲۷ خرداد: اپه تیمی بانوان (پریا ماهرخ، سکینه نوری، مهسا پور رحمتی)، سابر تیمی مردان (مجتبی عابدینی، علی پاکدامن، محمد رهبری و محمد فتوحی)
سه شنبه ۲۸ خرداد: اپه تیمی مردان (محمد اسماعیلی، محمد علی کیهانی و علی یعقوبیان)، فلوره تیمی زنان (الهه قهرمانی، هانیه خوشخواهی و سروناز مرتضوی)
انتهای پیام
