توافق نهایی الشعراوی با شانگهای
مهاجم رم با شانگهای به توافق رسید و با ۱۸ میلیون یورو راهی لیگ چین خواهد شد.
به گزارش ایسنا و به نقل از گاتزتا دلو اسپورت، لیگ چین هم‌چنان به خریدهای گران قیمت خود ادامه می‌دهد. این بار باشگاه متمول شانگهای با استفان الشعراوی ستاره ایتالیایی رم به توافق نهایی رسید و با ۱۸ میلیون یورو به این تیم پیوست.
الشعراوی در فصلی که گذشت توانست با پیراهن رم ۱۱ گل به ثمر برساند، با این حال این تیم از کسب سهمیه لیگ قهرمانان اروپا بازماند و این بازیکن هم تصمیم گرفت که جالوروسی را ترک کند و راهی لیگ چین شود.
انتهای پیام
