دو پنالتی آشکاری که داور به نفع آرژانتین نگرفت + فیلم
داور دیدار آرژانتین و برزیل در مرحله نیمه نهایی کوپا آمه‌ریکا ۲۰۱۹  دو پنالتی آشکار را به نفع آلبی سلسته نگرفت و حتی اجازه بازبینی به VAR نداد.
به گزارش ایسنا و به نقل از کلارین، VAR به ورزش آمد تا از ناعدالتی‌های ورزشی جلوگیری کند. تا پیش از دیدار برزیل و آرژانتین این فناوری در کوپا بدون اشتباه عمل کرده بود. تاثیر VAR در دیدار اروگوئه و پرو کاملاً آشکار بود و دو آفساید میلی‌متری اجازه نداد گل‌های لوییس سوارس و ادینسون کاوانی قبول شوند. با این حال این بار اشتباه کرد و به داور زمین که بازی در دستانش بود کمک نکرد. رودی سامبرانو دو پنالتی آشکار را به نفع آرژانتین نگرفت. یکی از آنها قبل از گل دوم برزیل اتفاق افتاد و باعث شد شرایط بازی عوض شود.
پیش از سوپرکلاسیکو به فدراسیون فوتبال آرژانتین هشدار داده بودند که ممکن است داور اکوادوری به تیم ضربه بزند. او خطاهای کوچک را دید اما خطای دنی آلوس را نادیده گرفت و او را اخراج نکرد. مدافع برزیلی پیش از این به دلیل درگیری با مارکوس آکونیا با کارت زرد جریمه شده بود.
جنجالی‌ترین صحنه بازی در دقیقه ۷۱ دیده شد. آلوس در محوطه جریمه سرخیو آگوئرو را متوقف کرد و آن حرکت به یک ضد حمله برای برزیل تبدیل شد و گل دوم سلسائو به ثمر رسید. فیرمینو با پاس گابریل ژسوس نتیجه را ۲ بر صفر کرد.
بازیکنان آرژانتین نسبت به این صحنه اعتراض کردند و در نهایت لیونل اسکالونی (سرمربی تیم ملی آرژانتین) کارت زرد دریافت کرد. سامبرانو گل را قبول کرد و هیچ‌کس صحنه خطا را بازبینی نکرد.
سپس یک پنالتی آشکار به نفع آلبی سلسته گرفته نشد. آرتور با آرنج یک ضربه محکم به گردن اوتامندی زد. داور آن خطا را نادیده گرفت و این صحنه هم بازبینی نشد.
برزیل با پیروزی ۲ بر صفر برابر آرژانتین به فینال کوپا آمه‌ریکا صعود کرد.



مرورگر شما از ویدئو پشتیبانی نمی‌کند.
    فایل آن‌را از اینجا دانلود کنید: 
   video/mp4




انتهای پیام
