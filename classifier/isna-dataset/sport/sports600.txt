چراغ سبز سرمربی یونانی به پرسپولیس
یک سایت یونانی نوشت لمونیس علاقه زیادی برای برعهده گرفتن هدایت تیم قهرمان ایران دارد.
به گزارش ایسنا به نقل از گاتزتا، لمونیس سرمربی یونانی که سابقه سرمربیگری تیم‌های آپوئل، پانیونیوس، پانتولیکوس، الرائد عربستان و المپیاکوس را در کارنامه‌اش دارد مدنظر پرسپولیس قرار گرفته است.
این باشگاه ایرانی مبلغ ۵۰۰ هزار دلار به این مربی پیشنهاد داده که رقم خوبی محسوب می‌شود و علاوه بر این خود لمونیس نیز تمایل زیادی برای بر عهده گرفتن هدایت پرسپولیس دارد.
به گزارش ایسنا، تمرینات پرسپولیس برای شروع فصل جدید بدون سرمربی و با حضور کریم باقری شروع شده است.
انتهای پیام
