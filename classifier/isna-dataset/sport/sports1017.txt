ملاقات‌های ورزشی صالحی امیری در سوییس
رییس کمیته ملی المپیک با برخی مسئولان کشورهای دیگر در لوزان سوییس دیدار کرد.
به گزارش ایسنا، رضا صالحی امیری برای افتتاح ساختمان جدید IOC به لوزان سوییس رفته است و در حاشیه آن دیدارهایی با برخی مسئولان ورزشی خارجی داشته است.
صالحی امیری درمحل لابی هتل لوزان پالاس تاکنون با چهار نفر از جمله رئیس کمیته المپیک کره، دبیرکل انوک، محمد جلود دبیرکل وزنه برداری و نائب رئیس شیخ احمد ملاقات کرده است.
این دیدارها جهت تبادل تجربیات، افزایش همکاری و جذب حمایت انجام می‌شود.
در حاشیه این سفر قرار است دکتر صالحی امیری به همراه هیأت همراه دیداری با حضور روسا و نمایندگان کمیته‌های المپیک عضو اکو داشته باشد تا آخرین هماهنگی‌ها در خصوص بازی‌های ورزشی اکو که به میزبانی کشورمان در جزیره کیش برگزار می‌شود صورت پذیرد.
انتهای پیام
