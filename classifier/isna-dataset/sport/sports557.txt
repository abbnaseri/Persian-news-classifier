پایان مسابقات شطرنج مدارس آسیا در ازبکستان/ نمایندگان ایران ۵ مدال گرفتند
نمایندگان شطرنج ایران در مسابقات قهرمانی مدارس آسیا موفق به کسب ۵ مدال طلا، نقره و برنز شدند.
به گزارش ایسنا و به نقل از فدراسیون شطرنج، مسابقات شطرنج مدارس آسیا در کشور ازبکستان به پایان رسید و کاروان ورزشی ایران موفق به کسب ۵ مدال طلا، نقره و برنز شد. این رقابت‌ها به میزبانی تاشکند ازبکستان و در سه بخش استاندارد، سریع و برق‌آسا برگزار شد.
اسامی مدال‌آوران ایران در رقابت‌های شطرنج مدارس آسیا به شرح زیر است:
بخش استاندارد: امیرحسام جلالوند (مدال طلا رده سنی زیر ۹ سال پسران) محمد نعیم کلوندی (مدال برنز رده سنی زیر ۱۱ سال پسران)
بخش سریع: امیرحسام جلالوند (مدال نقره رده سنی زیر ۹ سال پسران)
بخش برق آسا: نشمیل کلوندی (مدال طلا رده سنی زیر ۱۷ سال دختران) امیرحسام جلالوند (مدال برنز رده سنی زیر ۹ سال پسران) انتهای پیام
