انصراف یکی از کاندیداهای انتخابات وزنه برداری
تعداد کاندیداهای انتخابات فدراسیون وزنه برداری به هشت نفر رسید.
به گزارش ایسنا، انتخابات فدراسیون وزنه برداری ۱۰ صبح روز یک‌شنبه ۱۶ تیرماه در آکادمی ملی المپیک برگزار شود و در فاصله پنج روز مانده به انتخابات یکی از کاندیداها از حضور در این مجمع انصراف داد.
شهرام عظیمی کاندیدایی است که انصراف خود را به صورت رسمی به وزارت ورزش و جوانان اعلام کرده است. عظیمی در گفت‌وگو با ایسنا این خبر را تأیید کرد.
در حال حاضر انتخابات وزنه‌برداری هشت کاندیدا دارد و ممکن است در روزهای آینده ائتلاف‌هایی شکل بگیرد که در این شرایط بازهم کاندیدای انصرافی خواهیم داشت.
سجاد انوشیروانی، حسین رضازاده، کوروش باقری، علی مرادی، محمدرضا آخوندی، عبدالکریم پورکیان، نصرت اله عابدینی و فرشاد غزالیان هشت کاندیدای این انتخابات هستند.
انتهای پیام
