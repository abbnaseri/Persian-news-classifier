محسن کاوه مدیر فنی تیم های ملی کشتی آزاد شد
بهروز نعمتی سرپرست فدراسیون کشتی در حکمی محسن کاوه را بعنوان مدیر فنی تیم های ملی کشتی آزاد (در تمامی رده های سنی) منصوب کرد.
به گزارش ایسنا، در حکم کاوه آمده است: نظر به تخصص، تعهد و تجربیات ارزنده جنابعالی در عرصه مربیگری، به موجب این حکم به سمت مدیر فنی تیم های ملی کشتی آزاد (در تمامی رده های سنی) فدراسیون کشتی جمهوری اسلامی ایران منصوب می شوید.
امیدوارم با بکارگیری تمامی تجربیات و دانش خود و نیز بکارگیری افراد مجرب و صاحب تجربه و دانش رشته ورزشی اول کشور موجب رشد و اعتلای ورزش کشتی در عرصه های مختلف پهلوانی و قهرمانی باشید.
غلامرضا محمدی سرمربیگری تیم ملی کشتی آزاد بزرگسالان ایران را بر عهده دارد.
انتهای پیام
