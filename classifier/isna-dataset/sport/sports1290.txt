روایت خبرنگار لهستانی از حاشیه های میزبانی ارومیه
خبرنگار سایت لهستانی به بیان اتفاقات بعد از بازی با ایران در ارومیه پرداخت.
به گزارش ایسنا، میزبانی ارومیه از سه بازی تیم ملی والیبال ایران در لیگ ملت‌های والیبال به پایان رسید و تیم ملی با کسب سه برد در صدر جدول رده بندی قرار دارد. از جمعه هفته چهارم این رقابت‌ها آغاز می‌شود و تیم ملی والیبال ایران باید در اولین دیدار در اردبیل به مصاف تیم ملی والیبال پرتغال برود.
بعد از صحبت‌های جنجالی کوبیاک درباره ایران، انتظار می‌رفت که حساسیت بالایی نسبت به بازی ایران و لهستان ایجاد شود. این دیدار با برتری ۳ بر ۲ ایران به پایان رسید. حالا خبرنگار سایت natemat لهستان با اشاره به اتفاقات به وجود آمده بعد از این دیدار گفت: پلیس برای اسکورت اتوبوس تیم وارد عمل شد اما امور بخوبی پیش نرفت و ما مدت زیادی در ترافیک بودیم. هیچ‌کدام از بازیکنان تیم والیبال لهستان چنین شرایطی را تجربه نکرده بودند. هیچ حمله‌ای به سمت ما صورت نگرفت. در یک جا اتوبوس تیم برای نیم ساعت متوقف بود. البته با ما مثل ایرانی‌ها رفتار نشد، چون وقتی ما به هتل رسیده بودیم، بازیکنان ایرانی شام خود را نیز خورده بودند.
از هتل تا سالن والیبال ۳.۵ کیلومتر فاصله است ولی این فاصله بدلیل ترافیک برای بازیکنان تیم بسیار زیاد سپری شد به همین خاطر بود که سرمربی تیم بسیار عصبانی بود و مراتب اعتراض خود را نیز اعلام کرد ولی باید یک نامه کتبی در اعتراض به این شرایط نوشته شود.
انتهای پیام
