کالدرون رسما سرمربی پرسپولیس شد
سرمربی آرژانتینی جدید پرسپولیس قرارداد خود را با این باشگاه به امضا رساند.
به گزارش ایسنا، گابریل کالدرون که شب گذشته برای مذاکرات نهایی با مدیران پرسپولیس، وارد تهران شده بود، صبح امروز پس از مذاکرات فشرده با ایرج عرب و علی رغبتی، در نهایت قرارداد خود را به امضا رساند.
قرارداد مربی آرژانتینی یک ساله است.
کالدرون قرار است عصر امروز در محل تمرین تیم حاضر شود.
هم‌چنین قرار است فردا (سه‌شنبه) در یک نشست خبری کالدرون به صورت رسمی به عنوان سرمربی پرسپولیس معرفی شود.
انتهای پیام
