صعود آمریکا و جامائیکا به نیمه نهایی جام طلایی
دو تیم آمریکا و جامائیکا توانستند به نیمه نهایی جام طلایی صعود کنند.
به گزارش ایسنا، مرحله یک چهارم نهایی جام طلایی بامداد امروز (دوشنبه) با برگزاری دو دیدار به پایان رسید که در یکی از بازی‌ها جامائیکا با یک گل پاناما را از پیش روی داشت. ماتوکس تنها گل این دیدار را برای تیمش به ثمر رساند.
در دیگر دیدار این مرحله تیم مدعی آمریکا به دیدار کوراسائو رفت و با تک گل مک کنی توانست این تیم را از پیش روی بردارد.
در مرحله نیمه نهایی این رقابت‌ها آمریکا باید برابر جامائیکا قرار گیرد و مکزیک نیز با هائیتی دیدار خواهد کرد.
انتهای پیام
