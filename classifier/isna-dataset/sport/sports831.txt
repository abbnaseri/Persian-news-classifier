کاپلو: جذب دی لیخت یعنی قهرمانی یوونتوس
سرمربی سرشناس ایتالیایی براین باور است که پیوستن دی لیخت به یوونتوس امید دیگر تیم‌ها برای کسب عنوان قهرمانی را بر باد می‌دهد.
به گزارش ایسنا و به نقل از کوریره دلو اسپورت، ماتیس دی لیخت بعد از درخشش در آژاکس مشتریان زیادی پیدا کرده است.
بارسلونا، پاری سن ژرمن و یوونتوس سه مشتری جدی این مدافع جوان هلندی هستند.
فابیو کاپلو بر این باور است که پیوستن دی لیخت به یوونتوس امید دیگر تیم‌ها برای کسب عنوان قهرمانی را از بین می‌برد.
او گفت: پیوستن دی لیخت به یوونتوس یعنی این که رقابت برای کسب عنوان قهرمانی در سری A به یوونتوس ختم می‌شود و این تیم قبل از آغاز لیگ قهرمانی خود را قطعی می‌کند.
سرمربی پیشین رئال مادرید ادامه داد: دی لیخت بازیکن بسیار خوب و باکیفیتی است و حضورش در یوونتوس کمک زیادی به این تیم خواهد کرد. دی لیخت با یوونتوس امید دیگر تیم‌ها مثل ناپولی و اینتر را برای کسب عنوان قهرمانی بر باد می‌دهد. اگر دی لیخت راهی یوونتوس نشود اینتر و ناپولی شانس قهرمانی خواهند داشت اما با این بازیکن دیگر آن ها شانسی برای قهرمانی ندارند.
انتهای پیام
