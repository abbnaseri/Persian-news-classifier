آمار بازی تیم ملی والیبال ایران مقابل فرانسه
 آمار آخرین بازی تیم ملی والیبال ایران در هفته چهارم لیگ ملت‌ها مقابل فرانسه از سوی فدراسیون جهانی منتشر شد.
به گزارش ایسنا، تیم ملی والیبال ایران ساعت ۱۸:۳۰ امروز (یکشنه) در آخرین بازی خود از هفته چهارم لیگ ملت‌های والیبال ۲۰۱۹ در اردبیل به مصاف تیم ملی فرانسه رفت و با نتیجه ۳ بر صفر شکست خورد که آمار این دیدار از سوی فدراسیون جهان منتشر شد.
در این بازی ایران ۲۸ آبشار موفق، ۳ دفاع روی تور موفق و ۲ امتیاز سرویس را کسب کرد. همچنین ۲۹ امتیاز ایران نیز با اشتباهات و خطاهای بازیکنان فرانسه کسب شد.
همچنین فرانسه هم ۳۷ آبشار موفق، ۷ دفاع روی تور موفق و ۶ امتیاز سرویس را کسب کرد. همچنین ۲۶ امتیاز فرانسه نیز با اشتباهات و خطاهای بازیکنان ایران کسب شد.
در پایان این بازی تروور کلونات از تیم ملی فرانسه با کسب ۱۵ امتیاز، امتیاز آورترین بازیکن زمین شد. برای ایران نیز محمدجواد معنوی‌نژاد ۱۰ امتیاز کسب کرد تا امتیاز آورترین بازیکن ایران شود.
*برنامه هفته پنجم بازی‌ها در شهر پلوودیف کشور بلغارستان:
بازی اول: ایران – صربستان، جمعه ۷ تیر ۱۳۹۸ ساعت ۱۸:۳۰
بازی دوم: ایران – بلغارستان، شنبه ۸ تیر ۱۳۹۸ ساعت ۲۲:۱۰
بازی سوم: ایران – آمریکا، یکشنبه ۹ تیر ۱۳۹۸ ساعت ۱۸:۳۰
انتهای پیام
