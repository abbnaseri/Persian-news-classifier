نارضایتی پیشکسوت استقلال از عملکرد این تیم در فصل نقل و انتقالات
علی جباری می‌گوید باشگاه استقلال مجبور است که بازیکن بزرگ جذب کند.
به گزارش ایسنا، علی جباری، پیشکسوت باشگاه استقلال عصر پنج‌شنبه در حاشیه نشست خبری آندره‌آ استراماچونی، سرمربی جدید استقلال در جمع خبرنگاران گفت: امیدوارم اتفاقی بیفتد و کاری انجام دهند که هواداران راضی باشند. استراماچونی در اینتر بوده و بازی و فوتبال تیم‌ها بزرگ را دیده است اما من معتقدم مربی هر چقدر هم خوب باشد نیاز به ابزار دارد.
او درباره نقل و انتقالات باشگاه استقلال گفت: من از عملکرد تیم راضی نبوده‌ام. خدا کند جلوی آن‌ها گرفته شود و آن‌ها در تیم بمانند. بازیکنانی که جذب کرده‌اند در حد نام استقلال نیستند. حفظ بازیکن سخت است اما اگر بازیکن بزرگ جذب نشود، به مشکل بر خواهند خورد. ۳ سال است که هواداران ناراحت هستند و امسال تیم باید قهرمان شود.
انتهای پیام
