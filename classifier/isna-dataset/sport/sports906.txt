دوپینگ حسین کیهانی قطعی شد/ محرومیت چهارساله برای قهرمان بازیهای آسیایی
دوپینگ دونده استقامتی تیم ملی ایران قطعی شد و او برای چهار سال نمی تواند در میادین حضور داشته باشد.
به گزارش ایسنا و به نقل از AP، حسین کیهانی دونده استقامتی تیم ملی ایران به دلیل ارتکاب به دوپینگ برای ۴ سال از حضور در میادین دوومیدانی محروم شد.
اوایل خرداد ماه آسوشیتدپرس مدعی شد که حسین کیهانی دونده ۲۹ ساله تیم ملی دوومیدانی ایران در مسابقات قهرمانی آسیا ۲۰۱۹ دوحه قطر با ماده ممنوعه اپو متهم به دوپینگ شده و ممکن است محرومیت موقت او تا چهار سال باشد. البته کیهانی در مسابقات قهرمانی آسیا دوحه روی سکو نرفت و با رکورد ۸:۳۶.۴۴ چهارم شده بود.
کیهانی در بازی‌های آسیایی ۲۰۱۸ جاکارتا با رکورد ۸ دقیقه و ۲۲ ثانیه در مادهٔ ۳۰۰۰ متر بامانع نشان طلا را کسب کرد و رکورد بازی‌های آسیایی را شکسته بود.
انتهای پیام
