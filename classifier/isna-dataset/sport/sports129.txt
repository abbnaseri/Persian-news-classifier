سیدورف ناراحت و خشمگین از حذف کامرون
سرمربی هلندی تیم ملی فوتبال کامرون از شکست برابر نیجریه و حذف از جام ملت‌های آفریقا ناراحت و عصبی است.
به گزارش ایسنا و به نقل از elsport، تیم ملی فوتبال کامرون در یک هشتم نهایی جام ملت‌های آفریقا به مصاف نیجریه رفت و با نتیجه ۳ بر ۲ تن به شکست داد.
کلارنس سیدورف سرمربی تیم ملی فوتبال کامرون از این شکست و حذف زود هنگام ناراحت و عصبی است.
او گفت: به هر حال این فوتبال است و باید تنها یک برنده داشته باشد. هم احساس ناکامی دارم و هم به خاطر این شکست عصبی هستم.
سیدورف هلندی در پایان گفت: اشتباهات خط دفاعی باعث شکست ما در این دارد شد. مدافعان ما تمرکز لازم را نداشتند و فشار زیادی باعث شد تا اشتباه کنند. فرصت‌های خوبی برای گلزنی داشتیم اما به خوبی از آنها استفاده نکردیم. در پایان باید بگویم که با وجود شکست در این دیدار از عملکرد بازیکنان راضی هستم و به آنها افتخار می‌کنم.
انتهای پیام
