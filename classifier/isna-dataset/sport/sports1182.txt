پاسخ AFC به ذوب‌آهن: خسارت نمی‌دهیم!
کنفدراسیون فوتبال آسیا در خصوص درخواست باشگاه ذوب‌آهن مبنی بر دریافت غرامت مربوط به بازی ذوب‌آهن و النصر عربستان که در عراق برگزار نشد، اعلام کرده حاضر به پرداخت غرامت به این باشگاه نیست.
به گزارش ایسنا و به نقل از باشگاه ذوب‌آهن، آخرین بازی تیم ذوب‌آهن اصفهان در مرحله گروهی لیگ قهرمانان آسیا مقابل النصر عربستان در عراق لغو شد. این در حالی بود که باشگاه ذوب‌آهن به این کشور سفر کرده بود اما تیم عربستانی نه. بعد از این اتفاق، باشگاه ذوب‌آهن از کنفدراسیون فوتبال آسیا درخواست غرامت کرد.
پاسخ اولیه AFC برای دریافت غرامت امیدوارکننده نبود و کنفدراسیون فوتبال آسیا به باشگاه ذوب‌آهن اعلام کرده که به دلیل اینکه خود این تیم، میزبان مسابقه بوده غرامتی پرداخت نخواهد شد زیرا این شهر به انتخاب خود باشگاه ذوب‌آهن میزبان مسابقه انتخاب‌شده بود.
بعد از یک هفته این دیدار به میزبانی دوحه برگزار شد و ذوب آهن موفق شد به‌عنوان صدرنشین به مرحله یک‌هشتم نهایی لیگ قهرمانان آسیا صعود کند. ذوبی‌ها مرداد ماه باید به مصاف تیم الاتحاد عربستان بروند.
انتهای پیام
