برتری آماری آمریکا مقابل ایران در همه فاکتورها
فدراسیون جهانی والیبال آمار بازی تیم ملی ایران مقابل آمریکا در آخرین دیدار مرحله مقدماتی لیگ ملت‌های ۲۰۱۹ در بلغارستان را منتشر شد.
به گزارش ایسنا، تیم ملی والیبال ایران عصر امروز (یکشنبه) ۹ تیر ماه ۱۳۹۸ در آخرین بازی خود از هفته پنجم (پایانی دور مقدماتی) لیگ ملت‌های ۲۰۱۹ با نتیجه سه بر صفر (۲۷-۲۵، ۲۵-۲۱ و ۲۵-۱۹) مقابل آمریکا شکست خورد که آمار این بازی از سوی فدراسیون جهانی منتشر شد.
در این دیدار تیم ملی ایران ۳۴ آبشار موفق، ۶ دفاع روی تور موفق و ۲ امتیاز سرویس را کسب کرد. همچنین ۲۴ امتیاز ایران با خطاها و اشتباهات بازیکنان تیم ملی آمریکا کسب شد.
تیم ملی آمریکا نیز در این بازی ۴۴ آبشار موفق، ۱۱ دفاع روی تور موفق و ۴ امتیاز سرویس را کسب کرد. همچنین ۱۸ امتیاز تیم ملی آمریکا نیز با خطاها و اشتباهات بازیکنان ایران کسب شد.
در پایان این بازی بنجامین پنچ با کسب ۱۶ امتیاز برای تیم ملی آمریکا، امتیاز آورترین بازیکن زمین شد. برای ایران نیز میلاد عبادی‌پور با کسب ۱۴ امتیاز، امتیاز آورترین بازیکن شد.
انتهای پیام
