مدال نقره برق آسای قهرمانی شطرنج جوانان آسیا برای ایران
مهدی غلامی در بخش برق آسای رقابت‌های شطرنج قهرمانی آسیا به مدال نقره رسید.
به گزارش ایسنا، مهدی غلامی نماینده شطرنج ایران در رقابت‌های قهرمانی آسیا در بخش برق آسا با ۵.۵ امتیاز در رده دوم قرار گرفت و نایب قهرمان شد.
میترا اصغرزاده نیز در بخش برق آسا این مسابقات با ۴.۵ امتیاز در رده هشتم ایستاد.
اصغرزاده در بخش استاندارد این مسابقات در رده چهارم و در بخش سریع در رده یازدهم ایستاده بود.
مهدی غلامی نیز در بخش استاندارد این مسابقات در رده هفتم و در بخش سریع در رده سیزدهم قرار گرفته بود.
این مسابقات در سه بخش استاندارد، سریع و برق آسا به یمزبانی اندونزی پیگیری شد و ایران در این رقابت‌ها دو نماینده داشت.
انتهای پیام
