امتیاز خونه به خونه فقط در داخل استان جابه‌جا می‌شود
مدیر اداره کل وزارت ورزش و جوانان استان مازندران می‌گوید انتقال امتیاز باشگاه خونه به خونه در داخل استان صورت خواهد گرفت.
احمد حسین‌زادگان، مدیر اداره کل وزارت ورزش و جوانان استان مازندران در گفت‌وگو با ایسنا، درباره شرایط و آخرین وضعیت مالکیتی باشگاه خونه به خونه اظهار کرد: انتقال امتیاز باشگاه خونه به خونه در داخل استان صورت می‌پذیرد و این امتیاز به خارج از استان نخواهد رفت. این حکم مبتنی بر کمیسیون ماده ۵ اعلام شده است و ما این مساله به طور کتبی به فدراسیون فوتبال و وزارت ورزش و جوانان اعلام کردیم.
انتهای پیام
