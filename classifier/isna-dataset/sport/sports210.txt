رونالدو خطاب به مسی: هرگز تسلیم نشو!
ستاره پرتغالی یوونتوس بعد از ناکامی مسی در رقابت‌های کوپا آمه‌ریکا پیامی برای او داشت.
به گزارش ایسنا و به نقل از elsport، لیونل مسی بار دیگر با تیم ملی فوتبال آرژانتین ناکام ظاهر شد. مسی در رقابت‌های کوپا آمه‌ریکا امید زیادی به قهرمانی داشت اما آرژانتین در نیمه نهایی برابر برزیل شکست خورد و نتوانست به فینال راه پیدا کند.
کریستیانو رونالدو خطاب به مسی پیامی منتشر کرد و گفت: باید به رویاهای خود ایمان داشت. هر چیزی ممکن است. مجبور به تسلیم نیستی و هیچ وقت نباید تسلیم شوی. باید همیشه تلاش کرد.
این سخنان رونالدو در حالی است که خود او توانست با تیم ملی فوتبال پرتغال قهرمانی در لیگ ملت‌های اروپا را به دست آورد.
به نظر می‌رسد که با توجه به ناکامی مسی در کوپا آمه‌ریکا باز هم شانس کریستیانو رونالدو برای کسب توپ طلا بیشتر از این ستاره آرژانتینی باشد.
انتهای پیام
