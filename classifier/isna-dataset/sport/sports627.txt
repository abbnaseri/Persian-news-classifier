خداحافظی کمیل قاسمی از دنیای کشتی
چهره شاخص کشتی سنگین وزن ایران پس از شکست مقابل یدالله محبی در انتخابی تیم ملی از دنیای کشتی خداحافظی کرد.
به گزارش ایسنا، در جریان رقابت های وزن ۱۲۵ کیلوگرم تیم ملی کشتی آزاد کمیل قاسمی پس از ۳ سال دوری از میادین برابر یدالله محبی با نتیجه ۶ بر ۲ شکست خورد و پس از این شکست با بوسیدن تشک کشتی رسما از دنیای قهرمانی خداحافظی کرد.
کمیل قاسمی مدال های نقره و برنز المپیک و نقره جهان را در کارنامه خود دارد و پرافتخارترین سنگین وزن ایران در المپیک محسوب می شود.

انتهای پیام
