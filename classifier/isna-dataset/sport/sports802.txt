تایید مذاکره با ده‌بیاسی/ پرسپولیس در دو راهی ایتالیا - کرواسی
سایت ایتالیایی از مذاکره بین جیانی ده‌بیاسی و باشگاه پرسپولیس در استانبول خبر داد. 
به گزارش ایسنا و به نقل از torinogranata، جیانی ده‌بیاسی سرمربی ایتالیایی که در یورو ۲۰۱۶ روی نیمکت تیم ملی آلبانی نشست، در استانبول مذاکره‌ای با نماینده باشگاه پرسپولیس داشت. البته این سایت ایتالیایی از موفق بودن یا نبودن این مذاکرات اطلاعی نداده است ولی در عین حال عنوان کرده که باشگاه پرسپولیس قرار است مذاکراتی را با دیگر مربیان ایتالیایی نیز انجام دهد و در نهایت تصمیم خود را برای اعلام سرمربی جدید بگیرد.
همچنین یک سایت کروات با اعلام اینکه مربیان کروات زیادی از جمله تومیسلاو ایویچ، استانکو، وینگو بگوویچ، زلاتکو کرانچار، برانکو ایوانکوویچ، ایویکا مت کوویچ در پرسپولیس مربیگری کردند از آنته چاچیچ به عنوان گزینه جدی تیم فوتبال پرسپولیس خبر دادند.
به گزارش ایسنا، روز گذشته نیز خبر از پیشنهاد پرسپولیس به ده‌بیاسی به گوش رسیده بود. مسئولان باشگاه پرسپولیس نیز اعلام کردند تا آخر هفته سرمربی جدید این تیم انتخاب خواهد شد.
انتهای پیام
