رابیو در تست پزشکی یووه
هافبک پاری سن ژرمن با یوونتوس به توافق نهایی رسید و در تست پزشکی این باشگاه حضور پیدا کرد.
به گزارش ایسنا و به نقل از توتو میرکاتو، سرانجام رابیو تصمیم گرفت که پاری سن ژرمن را ترک کند. پیش از این از بارسلونا به عنوان تیم بعدی این هافبک فرانسوی سخن به میان می‌آمد اما او در نهایت تصمیم گرفت که راهی یوونتوس شود.
رابیو در امروز در تست پزشکی یوونتوس حضور پیدا کرد تا آماده عقد قرارداد با یووه شود. او بعد از آرون رمزی دومین بازیکنی است که در تابستان با قراردادی آزاد و به صورت مجانی راهی یووه می‌شود. او سومین خرید بیانکونری به شمار می‌آید و این تیم با پلگرینی بازیکن رم هم قرارداد امضا کرده است.
یوونتوس در تابستان تغییرات زیادی خواهد داشت و نیمکت این تیم هم دچار تغییر شده و مائوریسیو ساری بعد از ۵ سال هدایت بیانکونری را برعهده خواهد داشت.
انتهای پیام
