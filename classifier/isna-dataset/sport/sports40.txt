پیام محمد صلاح بعد از ناکامی مصر در جام ملت‌های آفریقا
ستاره سرشناس مصری پستی را بعد از ناکامی این تیم در جام ملت های آفریقا منتشر کرد.
به گزارش ایسنا و به نقل از ارم نیوز، تیم ملی فوتبال مصر با توجه به میزبانی جام ملت‌های آفریقا شانس نخست کسب عنوان قهرمانی بود. محمد صلاح امید زیادی داشت که با قهرمان کردن مصر خود را به کسب توپ طلا نزدیک کند اما او هم مانند دیگر هم تیمی هایش ناکام بزرگ لقب گرفت.
تیم ملی فوتبال مصر در دیدار یک هشتم نهایی برابر آفریقا جنوبی با یک گل تن به شکست داد و از دور رقابت‌ها حذف شد.
محمد صلاح پیام توییتری را منتشر کرد و در آن نوشت: "به خاطر این وداع زود هنگام بسیار ناراحت هستیم. با خود قرار گذاشته بودیم که به همراه شما که همواره به تیم وفادار بوده‌اید جام را بالای سر ببریم. باید از شما هواداران بزرگ نهایت تشکر را داشته باشیم".
او در ادامه نوشت: "متاسفانه از بالا بردن جام باز ماندیم. امیدوارم که از اشتباهات خود درس بگیریم و در آینده عملکرد بهتری از خود نشان دهیم".
انتهای پیام
