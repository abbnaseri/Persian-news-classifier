حسن یزدانی: مبارزه سختی با قاسمپور داشتم/ هیچوقت به حضور در انتخابی معترض نبودم
دارنده مدال های طلای جهان و المپیک گفت: وظیفه هر کشتی گیری است که در انتخابی برای رسیدن به دوبنده تیم ملی کشتی بگیرد.
به گزارش ایسنا، حسن یزدانی پس از پیروزی مقابل کامران قاسمپور درباره حضور در انتخابی تیم ملی کشتی آزاد گفت: وظیفه هر کشتی گیری است که در انتخابی شرکت کند کما اینکه من نیز همیشه طی سال های گذشته در انتخابی شرکت کردم .معتقدم همه و حتی حسن یزدانی هم باید در صورت خواست کادر فنی در انتخابی کشتی بگیرند و من هم هیچوقت نسبت به این موضوع اعتراضی نداشتم.  
دارنده مدال های طلای جهان و المپیک درباره کامران قاسمپور نیز گفت: قاسمپور همشهری و دوست نزدیک من است و کشتی گیر بسیار خوبی است.با کشتی هم آشنا بودیم و بخوبی همدیگر را می شناختیم و مبارزه سختی داشتیم.
 وی در پایان با قدردانی از حمایت پرشور تماشاگران حاضر در سالن ۱۲ هزار نفری آزادی گفت: واقعا از مردم ممنونم و امیدوارم همیشه با حمایت های خود حامی تیم ملی و کشتی گیران باشند چرا که با حمایت های آنها ما هم انگیزه بیشتری می گیریم.
انتهای پیام
