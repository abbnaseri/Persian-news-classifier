الشعراوی به شانگهای چین پیوست
مهاجم ایتالیایی تیم فوتبال رم با امضای قراردادی ۱۶ میلیون یورویی به تیم شانگهای چین پیوست.
به گزارش ایسنا و به نقل از تیتان اسپورتس، استفان الشعراوی مهاجم ایتالیایی تیم رم با موفقیت معاینه‌های پزشکی خود را در این تیم پشت سر گذاشتند و با قراردادی به ارزش ۱۶ میلیون یورو به تیم شانگهای چین پیوست تا جدیدترین ستاره لیگ فوتبال چین لقب گیرد.
او بعد از پیوستن به تیم شانگهای گفت: چندین سال خیلی خوب و فراموش نشدنی در تیم رم داشتم و برای این همه مدت از هواداران، بازیکنان و باشگاه تشکر می‌کنم که توانستیم روزهای خوبی را کنار هم داشته باشیم. از الان قسمت جدیدی در زندگی فوتبالی من ایجاد شده است و می‌خواهم بتوانم در این عرصه موفقیت‌های خودم را ادامه دهم.
انتهای پیام
