سیلوا: در سال آخر حضور در سیتی قهرمانی در اروپا را می‌خواهم
هافبک اسپانیایی منچسترسیتی ضمن تایید آخرین فصل حضورش در این تیم از لتاش برای کسب لیگ قهرمانان خبر داد.
به گزارش ایسنا و به نقل از تلگراف، داوید سیلوا بازیکن اسپانیایی که سال‌ها برای این تیم بازی می‌کند، حالا رکورددار حضور با پیراهن این تیم در تاریخ لیگ برتر شده است. این بازیکن ۳۲ ساله درباره حضورش در سیتی بعد از یک دهه گفت: من یک دهه موفقیت آمیز را در سیتی تجربه کردم و توانستم افتخارات زیادی به دست بیاورم و در بهترین زمان ممکن تصمیم گرفتم که از این تیم بروم. به همین خاطر قرارداد من تمدید نخواهد شد و در پایان فصل و اتمام قراردادم با منچسترسیتی از این تیم خواهم رفت.
او افزود: تصور نمی‌کردم که بتوانم ۱۰ سال در سیتی بازی کنم و افتخار می‌کنم که توانستم روزهای خوبی را برای خود و هواداران تیم رقم بزنم. البته هدف من در این فصل این است که بتوانم در آخرین فصل حضور در منچسترسیتی قهرمانی در لیگ قهرمانان را به دست بیاورم. لیگ قهرمانان فکر می‌کنم تنها جام معتبری باشد که من نتوانستم آن را به دست بیاورم و امسال تلاش می‌کنم به این مهم دست یابم.
سیلوا که در سال ۲۰۱۰ از والنسیا راهی منچسترسیتی شد درباره مقصد بعدی خود گفت: همسرم برای من تصمیم می‌گیرد و من فعلاً نمی‌توانم چیزی بگویم ولی چین نخواهم رفت. خودم دوست دارم فوتبالم را در لاس پالماس تمام کند و کسی چه می‌داند شاید همین هم شد.
این در حالی است که یک تیم قطری به این بازیکن ۳۳ ساله پیشنهاد دو ساله به ارزش ۱۲ میلیون پوند بدون پرداخت مالیات داده است.
انتهای پیام
