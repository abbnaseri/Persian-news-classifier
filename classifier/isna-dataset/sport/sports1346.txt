بهداد سلیمی سرمربی شد
بهداد سلیمی سرمربی تیم وزنه برداری بیمه رازی شد.
به گزارش ایسنا، جلسه هماهنگی لیگ برتر وزنه برداری در محل فدراسیون برگزار شد و بهداد سلیمی هم به عنوان سرمربی تیم بیمه رازی در این جلسه شرکت کرد. بیمه رازی برای دومین سال متوالی قهرمان لیگ برتر شد و بعد از خداحافظی بهداد سلیمی از دنیای قهرمانی، سرمربیگری این تیم اولین تجربه مربیگری سلیمی خواهد بود. در این جلسه نماینده تیم‌های ملی حفاری، نیروی هوایی، پدافند، هیات اصفهان هم حضور داشتند. البته تیم‌های دیگری هم اعلام آمادگی کرده‌اند که تا اواخر تیر فرصت دارند کارهای مربوطه را انجام دهند. لیگ برتر وزنه برداری قرار است نیمه دوم مرداد آغاز شود. انتهای پیام
