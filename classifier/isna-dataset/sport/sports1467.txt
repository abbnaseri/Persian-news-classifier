کمپین فدراسیون جهانی سنگ‌نوردی برای حضور در المپیک پاریس
فدراسیون جهانی صعودهای ورزشی از تمامی فدراسیون‌های عضو تقاضا کرده است برای حضور رشته سنگنوردی در المپیک ۲۰۲۴ پاریس حمایت خود را با ارسال تصاویری خاص اعلام دارند.
به گزارش ایسنا، فدراسیون جهانی صعودهای ورزشی IFSC با ارسال ایمیلی به تمامی فدراسیون‌های عضو تقاضا کرده است که با توجه به جلسه ده روز آینده کمیته بین المللی المپیک (۲۴ ماه جون) جهت بررسی نظر کمیته اجرایی برای حضور رشته سنگنوردی در المپیک پاریس (به عنوان یکی از ۵ رشته مورد نظر این کمیته) حمایت خود را با ارسال تصاویری خاص اعلام دارند.
در این تقاضا ذکر شده شما با انتشار عکسی که در آن دو دست و انگشتان خود را شبیه به برج ایفیل کنار هم قرار می‌دهند و نوشتن هشتگ و لینک‌های کمیته بین المللی المپیک و فدراسیون جهانی، می‌توانید یاری رسان این رشته باشید.
هدف ارسال ٢٠٢۴ عکس با محتوای این کمپین خاص در شبکه‌های اجتماعی است.
انتهای پیام
