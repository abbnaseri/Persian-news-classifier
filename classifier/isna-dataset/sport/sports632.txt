اخراج چهارمین بازیکن از جام ملت‌های آفریقا 
اداما نیانی که برای تیم ملی مالی بازی می‌کند چهارمین بازیکنی است که از جام ملت های آفریقا ۲۰۱۹ اخراج می‌شود. 
به گزارش ایسنا و به نقل از آس، تیم ملی فوتبال مالی خیلی خوب جام ملت‌های آفریقا ۲۰۱۹ مصر را شروع کرد و توانست ۴ بر یک موریتانی را شکست دهد. یکی از گل‌ها را عبدالله دیابی به ثمر رساند. بازیکن اهل مالی یک روز بعد توسط اداما نیانی، هم تیمی‌اش سیلی خورد.
پس از این اتفاق بالافاصله بازیکن شارلوا از تیم ملی اخراج شد و در دیدار برابر تونس حضور نخواهد داشت.
جام ملت‌های ۲۰۱۹ آفریقا یکی از پر حاشیه ترین دوره‌ها از لحاظ رفتار بازیکنان بوده است. پیش از این هریس بلقبله (الجزایر)، سلیمان ندیکومانا (بوروندی) و عمر ورده (مصر) از این رقابت‌ها اخراج شده بودند.
انتهای پیام
