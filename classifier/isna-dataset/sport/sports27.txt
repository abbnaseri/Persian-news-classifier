پاسخ طعنه آمیز مدافع برزیل به مسی
مدافع تیم ملی فوتبال برزیل واکنش طعنه آمیزی به سخنان مسی داشت.
به گزارش ایسنا و به نقل از اسکای اسپورت، واکنش‌های به اظهار نظر جنجالی لیونل مسی بعد از دیدار برابر برزیل همچنان ادامه دارد. این بار نوبت به مارکینوش، مدافع تیم ملی فوتبال برزیل رسید که واکنش نشان دهد.
او گفت: ناامید کننده است که بازیکنی در اندازه و اعتبار مسی که همه به ستایش از او می‌پردازند چنین اظهار نظری داشته باشد. داوران کمک زیادی به بارسلونا و آرژانتین هم کردند اما مسی انتقاد نکرد و چیزی نگفت.
مدافع پاری سن ژرمن ادامه داد: مسی برابر برزیل شکست خورد و باید این شکست را قبول کند. ما در جام جهانی با وجود آنکه برابر بلژیک بهتر بودیم اما باختیم و داور را متهم نکردیم. تیمی که شایسته بود قهرمان کوپا آمه ریکا شد. ما شایسته‌ترین تیم برای قهرمانی بودیم.
مسی بعد از دیدار برابر برزیل داوران را متهم به حمایت از میزبان برای قهرمانی کردند.
انتهای پیام
