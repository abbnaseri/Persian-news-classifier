مجروح شدن سرپرست فدراسیون فوتبال افغانستان درحمله طالبان
سخنگوی فدراسیون فوتبال افغانستان اعلام کرد که سرپرست این نهاد نیز در بین زخمی‌های حمله طالبان بوده است.
به گزارش ایسنا و به نقل از یورو نیوز، بعد از منفجر شدن کامیونی در نزدیکی وزارت دفاع افغانستان دست کم ۶۵ نفر از نیروهای دولت زخمی شدند. ساختمان‌های نظامی و دولتی و فدراسیون فوتبال افغانستان در این محدوده قرار داشتند و آن طور که شفیع شاداب، سخنگوی فدراسیون فوتبال افغانستان گفته است، یوسف کارگر، سرپرست فدراسیون فوتبال این کشور نیز در بین زخمی‌ها است.
در پی انفجاری که صبح امروز (دوشنبه) کابل را لرزاند دست کم ۴۵ نفر کشته و زخمی شده‌اند که شماری از آنها کودک هستند.
انتهای پیام
