بررسی پرونده پروپئیچ در جلسه هیات مدیره استقلال
جلسه هیأت مدیره استقلال با حضور اعضا و در محل باشگاه برگزار شد.
به گزارش ایسنا و به نقل از سایت رسمی باشگاه استقلال، در این جلسه ابتدا امیرحسین فتحی مدیرعامل باشگاه استقلال درباره وضعیت نقل و انتقالات این باشگاه به اعضا توضیحاتی ارائه و سپس درباره برنامه‌ریزی آبی‌ها برای حضوری قدرتمندی در رقابت‌های آتی بحث و تبادل نظر شد.
در ادامه بحث مسائل مالی و راه‌های درآمدزایی در فصل پیش رو در دستور کار اعضا قرار گرفت.
آخرین موضوعی که در این جلسه مطرح شد، پرونده پروپئیچ بود که مقرر شد این مهم از طریق وزارت ورزش و فدراسیون فوتبال و سایر مبادی ذی‌ربط پیگیری گردد.
انتهای پیام
