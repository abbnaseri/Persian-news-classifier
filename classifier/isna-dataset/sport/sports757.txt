زمان آغاز تمرینات پرسپولیس مشخص شد
تمرینات پرسپولیس برای فصل جدید فوتبال ایران از فردا (چهارشنبه) آغاز می شود.
به گزارش ایسنا، تمرینات تیم فوتبال پرسپولیس برای فصل جدید فوتبال ایران، عصر فردا (چهارشنبه) از ساعت ۱۸ در ورزشگاه شهید کاظمی آغاز خواهد شد. البته با وجود اینکه برانکو ایوانکوویچ از این تیم جدا شده و هنوز سرمربی جدیدی معرفی نشده، تمرین از فردا زیر نظر کریم باقری آغاز می‌شود تا طی روزهای آینده مدیران باشگاه سرمربی جدید تیم را معرفی کنند.
طی روزهای اخیر هم برخی بازیکنان صحبت‌هایی مبنی بر جدایی از پرسپولیس مطرح کردند و باید دید فردا چه بازیکنانی در نخستین جلسه تمرینی تیم حاضر می‌شوند و پرسپولیس یا چند بازیکن برای فصل جدید استارت می‌زند.
انتهای پیام

