مدافع استقلال به پدیده شهرخودرو پیوست
تیم فوتبال پدیده شهرخودرو فرشاد محمدی‌مهر را به خدمت گرفت.
به گزارش ایسنا، باشگاه پدیده شهر خودرو در ادامه فعالیت در عرصه نقل و انتقالات، فرشاد محمدی‌مهر، مدافع فصل گذشته باشگاه استقلال با نظر مساعد یحیی گل‌محمدی، پدیده شهرخودرو خراسان با عقد قراردادی رسمی به شهرخودرو پیوست.
محمدی‌مهر ۲۵ ساله سابقه بازی در تیم‌های لیگ برتری پارس جنوبی جم و استقلال تهران را دارد و سال گذشته نیز هر بار برای استقلال به میدان رفت، عملکرد قابل قبولی از خود به نمایش گذاشت.
همچنین مهدی رحمتی، فرشاد فرجی و علیرضا رضایی دیگر بازیکنانی بودند که تا این لحظه به تیم پدیده شهرخودرو پیوسته‌اند.
رضا ناصحی، اکبر صادقی، امین قاسمی‌نژاد، حسین مرادمند، یونس شاکری، سعید صادقی، علی نعمتی و حسین مهربان از جمله بازیکنانی بودند که قرارداد خود را با شهرخودرو خراسان تمدید کردند.
انتهای پیام
