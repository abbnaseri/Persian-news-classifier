عقده‌گشایی امیدهای فوتسال در رده‌بندی آسیا
تیم ملی امید فوتسال ایران با پیروزی در دیدار رده‌بندی آسیا مقابل اندونزی به مقام برنز مسابقات زیر بیست سال آسیا دست یافت.
به گزارش ایسنا، تیم ملی امید فوتسال ایران از ساعت ۱۶ امروز(شنبه) در چارچوب دیدار رده‌بندی مسابقات زیر بیست سال آسیا در سالن پورشریفی تبریز به مصاف اندونزی رفت در نهایت با پیروزی پرگل ۹ بر یک به مقام سومی دست یافت.
گل‌های ایران در این بازی را سالار آقاپور(۳)، علی اکرمی، سجاد سرباز، رضا قنبری، عرفان حسین زاده، بلال اسماعیلی و دهقان‌نژاد به ثمر رساندند.
محمدحسن انصاری‌فرد، وحید شمسایی و ابراهیم شکوری مهمانان ویژه این بازی بودند.
انتهای پیام
