۶ تیم فینالیست لیگ ملت‌های والیبال ۲۰۱۹ معرفی شدند
در پایان بازی‌های روز دوم هفته پنجم لیگ ملت‌های والیبال ۲۰۱۹، ۶ تیم فینالیست این رقابت‌ها معرفی شدند.
به گزارش ایسنا، بازی‌های روز دوم هفته پنجم (پایانی دور مقدماتی) لیگ ملت‌های والیبال ۲۰۱۹ از ساعت ۱۸:۳۰ روز شنبه ۸ تیر ماه آغاز شده و تا بامداد امروز (یک‌شنبه) ۹ تیر ماه ادامه داشت تا تکلیف ۶ تیم فینالیست این دوره از مسابقات معرفی شوند.
به این ترتیب با توجه به جدول رقابت‌ها تیم‌های برزیل، ایران، روسیه، فرانسه، لهستان و آمریکا (به عنوان کشور میزبان) توانستند جواز حضور در مرحله پایانی این بازی‌ها را کسب کنند.
نتایج کلی روز دوم هفته پنجم: آرژانتین ۲ - ۳ روسیه (۱۹-۲۵، ۲۵-۲۲، ۱۸-۲۵، ۲۵-۲۱ و ۱۱-۱۵) استرالیا ۳ - ۱ چین (۲۴-۲۶، ۲۵-۱۵، ۲۵-۲۲ و ۲۵-۱۸) آمریکا ۳ - ۱ صربستان (۱۴-۲۵، ۲۵-۲۰، ۲۹-۲۷ و ۲۶-۲۴) آلمان ۱ - ۳ لهستان (۱۹-۲۵، ۲۵-۲۱، ۱۴-۲۵ و ۲۳-۲۵) بلغارستان صفر - ۳ ایران (۲۳-۲۵، ۲۳-۲۵ و ۲۱-۲۵) پرتغال ۱ - ۳ ژاپن (۲۰-۲۵، ۲۲-۲۵، ۲۵-۲۲ و ۲۰-۲۵) فرانسه ۳ - ۱ ایتالیا (۲۷-۲۵، ۲۵-۱۹، ۲۱-۲۵ و ۲۵-۲۰) برزیل ۳ - صفر کانادا (۲۵-۲۰، ۲۵-۱۹ و ۲۵-۱۹)
انتهای پیام
