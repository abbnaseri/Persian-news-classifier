هررا: پاریس زیباترین شهر جهان است/ می خواهم قهرمانی های زیادی تجربه کنم
هافبک اسپانیایی جدید پاری سن ژرمن ابراز امیدواری کرد بتواند افتخارات زیادی در این تیم به دست بیاورد.
به گزارش ایسنا و به نقل از اکیپ، آندر هررا هافبک اسپانیایی با قراردادی ۵ ساله به عضویت تیم پاری سن ژرمن فرانسه درآمد. این بازیکن ۵ سال را در منچستریونایتد سپری کرد و حالا به عضویت تیم پاریس درآمد.
این بازیکن بعد از حضور در تیم پاری سن ژرمن گفت: خیلی خوشحال هستم که به بزرگترین تیم فرانسه آمدم. پاریس تیمی پرافتخار و بزرگی است و امیدوارم بتوانم با این تیم افتخارات و قهرمانی‌های زیادی به دست بیاورم. من خیلی دوست داشتم تا به این تیم بیایم و پیراهن پاریس را به تن کنم. حالا به این آرزو رسیدم و حالا باید بتوانم توانایی‌هایم را در تیم نشان دهم.
بازیکن سابق اتلتیک بیلبائو و منچستریوناتید در بخش دیگری از صحبت‌های خود گفت: پاریس زیباترین شهر جهان است و من قول می‌دهم حرفه‌ای گری، شور و شوق و توانمندی را در بازی خودم برای تیم به نمایش بگذارم. باید بتوانم خیلی زود زبان فرانسوی را نیز یاد بگیرم چون زبان ابزار مهمی برای ارتباط برقرار کردن و جا افتادن در شرایط جدید است.
هررا قرار است ۶.۸ میلیون پوند سالیانه از تیم فرانسوی دریافتی داشته باشد.
انتهای پیام
