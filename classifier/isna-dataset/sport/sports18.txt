تاتار کوراش، زیرمجموعه فدراسیون جودو شد
با موافقت وزارت ورزش و جوانان، ساختار تشکیلاتی کمیته تاتار کوراش، از این پس تحت پوشش و نظارت فدراسیون جودو، جوجیتسو و کوراش قرار می‌گیرد.
به گزارش ایسنا به نقل از روابط عمومی فدراسیون جودو، جوجیتسو و کوراش، بعد از پیوستن انجمن‌های جوجیتسو و کوراش و هم‌چنین کمیته قزاق کوراش به زیرمجموعه‌های فدراسیون جودو، اکنون کمیته تاتار کوراش هم تحت پوشش فدراسیون جودو قرار گرفت.
طبق نامه وزارت ورزش و جوانان از این پس، تمامی ساختار تشکیلاتی این کمیته، با نظارت فدراسیون جودو با ریاست آرش میراسماعیلی اداره می‌شود.
انتهای پیام
