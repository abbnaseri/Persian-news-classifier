مسی: حذف شدن ما یعنی دیوانگی
کاپیتان تیم ملی فوتبال آرژانتین صعود نکردن به دور بعد کوپا آمه ریکا را قابل قبول نمی‌داند.
به گزارش ایسنا و به نقل از اسکای اسپورت، تیم ملی فوتبال آرژانتین در دومین دیدار خود در رقابت‌های کوپا آمه ریکا با تساوی یک بر یک برابر پاراگوئه متوقف شد.
با توجه به شکست آرژانتین در دیدار نخست برابر کلمبیا کار این تیم برای صعود به دور بعد سخت شد.
مسی بعد از بازی گفت: باید هر چه سریع‌تر خود را بیابیم. وقت زیادی نداریم. بازی برابر پاراگوئه اصلاً آسان نبود و این را هم به خوبی می‌دانستیم. باید در دیدار بعدی بهتر ظاهر شویم.
او ادامه داد: همه ما ناراحت هستیم چرا که هدف ما پیروزی در این دیدار بود. دیگر چاره‌ای جز پیروزی برابر قطر نداریم. تیم نیاز به توازن بیش‌تری دارد. وجود مارتینز در کنار آگوئرو در خط حمله باعث شد تا بهتر ظاهر شویم.
مسی در پایان گفت: گل پاراگوئه ما را عصبی کرد. اگر از مرحله گروهی حذف شویم دیوانه کننده خواهد بود. اصلاً قابل قبول نیست که در شرایطی که سه تیم صعود می‌کنند ما از صعود به دور بعد بازبمانیم.
انتهای پیام
