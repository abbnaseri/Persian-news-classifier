اضافه شدن قائدی به تمرین گروهی استقلال/ آبی‌ها فردا به مصاف نیرو زمینی می‌روند
تمرین نوبت صبح استقلال در زمین چمن مجموعه ورزشی تهرانسر برگزار شد.
به گزارش ایسنا، تمرین نوبت صبح امروز (چهارشنبه) تیم فوتبال استقلال در زمین چمن مجموعه ورزشی تهرانسر برگزار شد. استقلالی‌ها امروز تمرینی تاکتیکی را پشت سر گذاشتند و کادر فنی با دقت عملکرد آن‌ها را زیر نظر داشتند.
کادر فنی استقلال همچنین فوتبال درون‌تیمی را در دستور کار بازیکنان قراردادند. از نکات این جلسه تمرینی، اضافه شدن قائدی به تمرین گروهی استقلال بود. استقلال قرار است فردا در دیداری دوستانه به مصاف نیروی زمینی می‌رود.
همچنین پس از تمرین امروز، وریا غفوری، بازیکن استقلال اظهار کرد: فردا یک بازی دوستانه داشتیم و به همین خاطر تمرین سبکی را پشت سر گذاشتیم و بیشتر به کارهای تاکتیکی برای بازی فردا پرداختیم. ان‌شاءالله همین طور روند آماده‌سازی‌مان را بهتر از روز قبل انجام دهیم و برای فصل بعد آماده شویم.
انتهای پیام
