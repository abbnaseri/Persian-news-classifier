عبادی‌پور در میان هواداران به زبان آذری چه گفت؟ 
 دریافت کننده تیم ملی والیبال ایران پس از پیروزی مقابل کانادا به زبان آذری با هواداران ارومیه‌ای صحبت کرد.
به گزارش ایسنا، میلاد عبادی‌پور پس از پایان بازی با در دست گرفتن میکروفن در میان تماشاگران حاضر در سالن غدیر به زبان ترکی صحبت کرد که متن صحبت‌های او به شرح زیر است:
"از همه شما هواداران و هم شهری‌های عزیز تشکر می‌کنم که امروز از تیم ملی ایران حمایت کردید تا این برد خوب را به دست آوریم. امیدوارم دل شما همشهری‌های عزیز را با این بازی شاد کرده باشیم.
از امشب به بازی فردا فکر می‌کنیم تا شادی شما هواداران و مردم عزیز ایران تکرار شود. همچنین امیدوارم نماینده خوبی برای ایران و خصوصاً ارومیه‌ای‌ها در لهستان باشم."
انتهای پیام
