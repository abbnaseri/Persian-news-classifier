سیلوا: نتیجه نگرفتیم ولی خوب بازی کردیم
سرمربی تیم‌ ملی والیبال پرتغال گفت: مقابل فرانسه نتیجه نگرفتیم اما بازی خوبی انجام دادیم.
سیلوا: نتیجه نگرفتیم ولی خوب بازی کردیم  سرمربی تیم ملی والیبال پرتغال گفت: مقابل فرانسه نتیجه نگرفتیم اما بازی خوبی انجام دادیم.  به گزارش ایسنا، هوگو سیلوا سرمربی تیم ملی والیبال پرتغال پس از باخت سه بر صفر تیمش مقابل فرانسه گفت: در کل باز هم یک بازی خوب دیگر را تجربه کردیم با وجود اینکه نتیجه نگرفتیم.  او افزود: نکات خوبی از این بازی دریافتیم و فهمیدیم باید تمرکز زیادی برای ست‌های سوم داشته باشیم، مخصوصاً اینکه فردا بازی مهمی مقابل استرالیا داریم.  سیلوا در مورد نیمکت نشین کردن فریرا کاپیتان اول تیم ملی پرتغال و عدم حضور این بازیکن در نشست خبری نیز گفت: دلیل خاصی نداشت، در مورد بازی نکردن هم باید بگویم که تنها انتخاب ما بود که که او استراحت کند.  او در پاسخ به این سوال که ۱۰ سال گذشته برای چه کاری در ایران حاضر شده بود نیز گفت: من سرمربی اسلوونی بودم و یک تورنمنت تدارکاتی بود که با دعوت نامه ایران به این کشور آمدیم.  انتهای پیام

