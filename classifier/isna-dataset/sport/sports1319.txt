شکست نزدیک ایران برابر کره در فینال آسیا/ سابریست‌ها نقره گرفتند
تیم ملی سابر ایران در فینال شمشیربازی قهرمانی آسیا شکست خورد و نقره گرفت.
به گزارش ایسنا، فینال مسابقات سابر تیمی شمشیربازی قهرمانی آسیا ژاپن، بین دو تیم ایران و کره جنوبی برگزار شد. تیم ایران در پایان این دیدار با نتیجه ۴۵ بر ۴۲ مغلوب کره جنوبی شد و عنوان نایب قهرمانی آسیا را به دست آورد. ایران رقابت نزدیکی را با کره جنوبی به نمایش گذاشت.
ترکیب تیم ایران مجتبی عابدینی، علی پاکدامن، محمد رهبری و محمد فتوحی بود.
تیم ژاپن هم با نتیجه ۴۵ بر ۳۹ چین را شکست داد و مقام سوم را به دست آورد.
* رده بندی سابرتیمی:
۱- کره جنوبی
۲- ایران
۳- ژاپن
۴- چین
۵- ویتنام
فردا (سه‌شنبه) در آخرین روز مسابقات شمشیربازی قهرمانی آسیا ۲۰۱۹، رقابت تیمی اپه مردان و فلوره بانوان برگزار می‌شود.
تیم ایران تاکنون موفق به کسب برنز سابر انفردی توسط مجتبی عابدینی و نقره سابر تیمی شده است.
انتهای پیام
