معاون توسعه ورزش بانوان معرفی شد
وزیر ورزش و جوانان، معاون توسعه ورزش بانوان را معرفی کرد.
به گزارش ایسنا، با حکم مسعود سلطانی فر، وزیر ورزش و جوانان مهین فرهادی زاد به عنوان معاون توسعه ورزش بانوان انتخاب شد.
متن حکم وزیر ورزش و جوانان خطاب به فرهادی زاد به شرح زیر است: 
 "انتظار دارم در جهت عمومی و نهادینه کردن ورزش در خانواده‌ها و بانوان، حضور عزتمندانه بانوان در صحنه‌های بین المللی با رویکرد عفاف و حجاب، نمایش توانمندی‌های زنان در فرهنگ غنی و پویای اسلامی و افزایش سهم بانوان در ورزش کشور تلاش نمائید."
 انتهای پیام
