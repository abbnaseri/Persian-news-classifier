بازگشت پاتوسی به استقلال تکذیب شد
عضو هیأت مدیره باشگاه استقلال خبر بازگشت بازیکن اهل آفریقای جنوبی این تیم را تکذیب کرد.
به گزارش ایسنا، عصر امروز (دوشنبه) خبری مبنی بر واریز پول از سوی باشگاه استقلال به حساب باشگاه کیپ‌تاون سیتی آفریقای جنوبی برای فعال‌سازی بند خرید آیاندا پاتوسی در فضای مجازی منتشر شد تا هواداران استقلال به بازگشت این بازیکن تأثیرگذار تیم‌شان امیدوار شوند. با این حا، یکی از اعضای هیأت مدیره باشگاه استقلال در گفت‌وگو با ایسنا این خبر را تکذیب کرد و اعلام کرد پولی به حساب باشگاه کیپ‌تاون واریز نشده است. با این اوصاف پرونده پاتوسی و استقلال به طور کامل بسته شد و مدیران استقلال باید به فکر جایگزین پاتوسی باشند. انتهای پیام
