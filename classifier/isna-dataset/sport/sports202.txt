تورنمنت بین‌المللی دوومیدانی جام کازانف قزاقستان/ طلای پرتاب چکش و ۴۰۰ متر مانع برای ایران
دو نماینده دوومیدانی ایران در روز نخست رقابت‌های بین المللی جام کازانف در ماده های پرتاب چکش و ۴۰۰ متر بامانع موفق به کسب دو مدال طلا شدند.
به گزارش ایسنا، در روز نخست تورنمنت بین المللی دوومیدانی جام کازانف قزاقستان، رضا مقدم در ماده پرتاب چکش موفق شد با ثبت رکورد ۷۲.۳۷ متر به عنوان نخست دست یابد ومدال طلا بگیرد.
پیرجهان در ۴۰۰ متر مانع طلا گرفت و رکورد زد
همچنین در ادامه این رقابت‌ها مهدی پیرجهان ملی پوش دو و میدانی ایران در ماده ۴۰۰ متر با مانع با ثبت زمان ۴۹.۹۵ ثانیه ضمن کسب عنوان نخست رکورد ملی ایران را نیز بهبود بخشید. او پیش از این نیز با زمان ۵۰.۰۷ ثانیه رکورددار این ماده بو که در جریان مرحله نخست مسابقات لیگ طلایی امسال به ثبت رساند. او در رقابت‌های قهرمانی آسیا (دوحه ۲۰۱۹) نیز ۲ بار متوالی در مراحل نیمه نهایی و نهایی رکورد ایران را شکسته بود.
به تورنمنت بین المللی دو و میدانی جام کازانف از امروز به میزبانی قزاقستان آغاز شده است که تیم هیأت دوومیدانی استان گلستان به نمایندگی از ایران به این تورنمنت اعزام شده است. سید هادی مداحی، حمیدرضا کیا، جواهر زمانی، آیلین بابکی، سمانه کوهکن، حمیده اسماعیل نژاد، یعقوب آرخی، الناز کمپانی، مهدی پیر جهان، ریحانه مبینی، سید امیر زمانپور، شاهین جعفری، محمد قائدزاده و رضا مقدم ورزشکاران منتخب تیم ایران در این مسابقات هستند. همچنین محمد علی دباغ، عبدالصادق گرگانی، سیروس خرسند، منیره کاویان و سید وحید میرا نیز به عنوان مربیان و کاد رفنی در کنار تیم هستند. این تورنمنت در روزهای ۱۵ و ۱۶ تیرماه برگزار می‌شود.
انتهای پیام
