کی‌روش در سال ۲۰۱۹ میلادی؛ ۱۴ بازی، ۱۲ کلین شیت!
تیم ملی فوتبال کلمبیا در هشتمین حضور کارلوس کی روش نیز توانست کلین شیت کند ولی در ضربات پنالتی شکست خورد.
به گزارش ایسنا، تیم ملی فوتبال کلمبیا توانست برای یک بازی دیگر دروازه خودش را بسته نگه دارد ولی این اتفاق پایان خوبی نداشت و بازیکنان کی روش در ضربات پنالتی برابر حریف خود، شیلی شکست خوردند.
این هشتمین بازی کلمبیا با هدایت کارلوس کی روش بود. در این مدت تیم کی‌روش غیر از بازی با کره جنوبی توانست در ۷ دیدار، دروازه خود را بسته نگه دارد و گل نخورد. در واقع این تیم بدون آن که در جریان بازی در کوپا دروازه خود را باز شده ببیند، از این رقابت‌ها کنار رفت.
* دیدارهای کلمبیا در زمان حضور کی‌روش
کلمبیا ۱- ژاپن ۰
کلمبیا ۱- کره جنوبی ۲
کلمبیا ۳ - پاناما ۰
کلمبیا ۳ - پرو ۰
کلمبیا ۲ - آرژانتین ۰
کلمبیا ۱ - قطر ۰
کلمبیا ۱ - پاراگوئه ۰
کلمبیا ۰ - شیلی ۰ (بازنده در پنالتی)
در سال ۲۰۱۹ این مربی با ایران در جام ملت‌های آسیا حضور داشت که او توانست غیر از بازی با ژاپن در بقیه دیدارها کلین شیت داشته باشد. نتایج ایران با کی‌روش در سال ۲۰۱۹ به شرح زیر است:
ایران ۵- یمن ۰
ایران ۲- ویتنام۰
ایران ۰- عراق ۰
ایران ۲ - عمان ۰
ایران ۳ - چین ۰
ایران ۰ - ژاپن ۳
به این ترتیب در سال ۲۰۱۹ کارلوس کی‌روش همراه ایران و کلمبیا در ۱۴ مسابقه توانسته است ۱۲ کلین شیت داشته باشد و تنها در بازی دروازه خود را باز شده ببیند که هر دو تیم نیز آسیایی هستند. (کره جنوبی و ژاپن).
سرمربی پرتغالی با ایران به نیمه نهایی جام ملت‌های آسیا رسید و با شکست برابر ژاپن از رسیدن به دیدار نهایی بازماند و با کلمبیا نیز در مرحله یک چهارم نهایی شکست خورد و نتوانست به نیمه نهایی راه یابد.
انتهای پیام
