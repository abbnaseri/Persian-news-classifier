هافبک استقلال در آستانه پیوستن به آوس پرتغال
رسانه‌های پرتغالی از پیوستن علی کریمی به تیم آوس پرتغال برای فصل بعد خبر دادند. 
به گزارش ایسنا و به نقل از رکورد، علی کریمی هافبک استقلال مورد توجه تیم آوس پرتغال قرار گرفته است و این انتقال مراحل نهایی خود را سپری می‌کند. قرار است به زودی این انتقال نهایی شود. دو طرف مذاکرات خوبی با هم داشتند و به توافق نیز دست یافتند و به زودی این قرارداد نهایی می‌شود تا کریمی دومین بازیکن ایرانی تیم آوس پرتغال برای فصل جدید بعد از مهرداد محمدی باشد.
پیش‌تر مهرداد محمدی بازیکن ایرانی که فصل قبل در تیم سپاهان اصفهان توپ می‌زد نیز به آوس پرتغال پیوست.
کریمی سابقه بازی برای تیم‌های دیناموزاگرب، لوکوموتیوا و سپاهان را هم در کارنامه خود دارد.
انتهای پیام
