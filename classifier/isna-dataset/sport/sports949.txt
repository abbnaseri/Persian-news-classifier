ایران به فینال لیگ ملت‌ها نزدیک شد
تیم ملی والیبال ایران بیشترین شانس را برای صعود به فینال لیگ ملت‌ها دارد. 
به گزارش ایسنا و به نقل از سایت فدراسیون جهانی والیبال، تیم ملی والیبال ایران در دومین بازی خود از هفته چهارم لیگ ملت‌های والیبال با نتیجه سه بر صفر مقابل استرالیا به برتری رسید و در حالی که ۴ بازی از مرحله گروهی (اول) این مسابقات باقی است با توجه به تقسیم امتیازها بین صربستان و لهستان در دیداری دیگر، صعود خود را به مرحله فینال تا حد زیادی قطعی کرد.
تیم ملی والیبال برزیل هم در صورت کسب پیروزی مقابل آلمان (بامداد فردا) می‌تواند حضور خود را در شیکاگو قطعی کند."
به گزارش ایسنا، مرحله نهایی لیگ ملت‌های والیبال ۲۰۱۹ به میزبانی شیکاگوی آمریکا از تاریخ ۱۹ تا ۲۳ تیرماه برگزار می‌شود.
در حال حاضر ایران با ۱۰ برد، یک باخت و کسب ۳۰ امتیاز از ۱۱ بازی خود، در صدر جدول این مسابقات قرار دارد.
انتهای پیام
