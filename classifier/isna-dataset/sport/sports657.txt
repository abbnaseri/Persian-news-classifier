تیم ژیمناستیک جوانان ایران ۲۶ جهان / ۶۸ بهترین رتبه ژیمناست ایرانی در بخش انفرادی
تیم ملی ژیمناستیک هنری ایران در رقابت‌های قهرمانی جوانان جهان در مجارستان در رده بیست و ششم قرار گرفت.
به گزارش ایسنا، مسابقات ژیمناستیک هنری جوانان جهان در مجارستان در حال برگزاری است که در روز نخست ورزشکاران در شش وسیله با هم رقابت کردند و تیم ایران با ترکیب امیرعلی قهرمانی، امید آینه بند و مهدیار سلمانی با ۱۴۴.۱۷۳ امتیاز در رده ۲۶ جهان قرار گرفت.
در بخش تیمی کشورهای ژاپن با ۱۶۲.۷۵۴ امتیاز، اوکراین با ۱۵۹.۸۲۸ امتیاز و ایتالیا با ۱۵۹.۱۷۹ امتیاز در رده‌های اول تا سوم قرار گرفتند.
همچنین در بخش انفرادی شش اسباب امیر علی قهرمانی با مجموع ۷۱.۴۴۱ امتیاز در رده شصت و هشتم، مهدیار سلمانی با ۶۹.۵۳۲ امتیاز در رده هشتاد و پنجم و امید آینه بند با ۳۶.۷۴۴ امتیاز در رده صد و نوزدهم قرار گرفتند.
* جایگاه و امتیاز ژیمناست‌های ایران در هر وسیله:
۶۸ جهان: امیر علی قهرمانی : حرکات زمینی: جایگاه: ۷۹، امتیاز: ۱۲.۰۰۰ خرک حلقه: جایگاه: ۶۰، امتیاز: ۱۱.۶۰۰ دارحلقه: جایگاه: ۷۸، امتیاز: ۱۱.۹۰۰ پرش از خرک: جایگاه: ۸۸، امتیاز: ۱۲.۶۳۳ پارالل: جایگاه: ۷۴، امتیاز: ۱۲.۰۰۸ بارفیکس: جایگاه: ۸۰، امتیاز ۱۱.۳۰۰
۸۵ جهان: مهدیار سلمانی: حرکات زمینی: جایگاه: ۹۹، امتیاز: ۱۱.۵۰۰ خرک حلقه: جایگاه ۵۹، امتیاز: ۱۱.۶۰۰ دارحلقه: جایگاه: ۹۶، امتیاز: ۱۱.۳۰۰ پرش از خرک: جایگاه: ۱۱۵، امتیاز: ۱۱.۱۶۶ پارالل: جایگاه: ۶۱، امتیاز: ۱۲.۳۰۰ بارفیکس: جایگاه: ۶۳، امتیاز: ۱۱.۶۶۶
۱۱۹ جهان: امید آینه بند: حرکات زمینی: ------ خرک حلقه: ------- دارحلقه: جایگاه: ۴۶، امتیاز: ۱۲.۴۰۰ پرش از خرک: جایگاه: ۵۳، امتیاز: ۱۳.۲۶۶ پارالل: -------- بارفیکس: جایگاه :۹۰، امتیاز ۱۱.۱۰۸
در حالی که فدراسیون ژیمناستیک از اعزام چهار ژیمناست به این مسابقات خبر داده بود اما امیر حسین ولیپور در هیچ وسیله‌ای شرکت نکرده است.
اولین دوره از رقابت‌های ژیمناستیک هنری جوانان جهان از روز گذشته به مدت سه روز به میزبانی مجارستان آغاز شده است. در این دوره ۱۲۲ ژیمناست در قالب ۳۴ تیم حضور دارند.
انتهای پیام
