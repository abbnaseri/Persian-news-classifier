دروازه بان شیلی بعد از شکست برابر پرو تهدید به مرگ شد
گابریل آریاس بعد از دیدار برابر پرو در کوپا آمه ریکا ۲۰۱۹ پیام های توهین امیز و تهدیدات زیادی دریافت کرده است.
به گزارش ایسنا و به نقل از گلوبو، در مرحله نیمه نهایی رقابت‌های کوپا آمه ریکا دو تیم پرو و شیلی به مصاف هم رفتند که در نهایت این پرو بود که توانست به شگفتی سازی خود ادامه دهد و با سه گل به پیروزی برسد. شیلی در حالی در این دیدار تن به شکست داد که در دو دوره قبلی این رقابت‌ها توانسته بود که عنوان قهرمانی را به دست آورد.
بعد از این دیدار گابریل آریاس دروازه‌بان تیم ملی فوتبال شیلی پیام‌های توهین‌آمیز زیادی دریافت کرد و حتی او و خانواده‌اش تهدید به مرگ شد. این اتفاقات باعث شد که او تصمیم بگیرد صفحه اینستاگرام خود را ببندد. این دروازه بان در صحنه گل دوم پرو مقصر بود و بی جهت جلو آمده بود و در نهایت دروازه خود را نیز باز شده دید.
شیلی حالا باید برای کسب رده سومی این رقابت‌ها در ورزشگاه آرنا شهر سائوپائولو برابر تیم ملی فوتبال آرژانتین قرار گیرد.
در دیدار نهایی این رقابت‌ها نیز برزیل قهرمان ۸ دوره رقابت‌ها به مصاف پرو خواهد رفت که دو بار که آخرین بار سال ۱۹۷۵ بوده است قهرمان این رقابت‌ها شده است.
انتهای پیام

