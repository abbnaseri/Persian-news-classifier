اعتراف سرمربی شیلی به قدرت پرو
سرمربی تیم ملی فوتبال شیلی بعد از شکست سنگین برابر پرو اعتراف کرد که تیمش برابر حریف بزرگی تن به شکست داد.
به گزارش ایسنا و به نقل از elsport، تیم ملی فوتبال شیلی یکی از امیدهای اصلی کسب عنوان قهرمانی در رقابت‌های کوپا آمه ریکا بود. شیلی قهرمان دو دوره اخیر در دیدار نیمه نهایی شکست عجیبی را تجربه کرد. این تیم با نتیجه ۳ بر صفر برابر پرو شکست خورد.
رینالدو روئدا، سرمربی شیلی اینگونه به شکست سنگی تیمش واکنش نشان داد: برابر حریف بزرگی بازی کردیم و تن به شکست دادیم. پرو در ۲۰ دقیقه مأموریت خود را انجام داد و کار ما را تمام کرد.
او ادامه داد: مثل دیدارهای قبلی از فرصت‌هایی که به دست آوردیم استفاده نکردیم. متأسفانه بد شانس بودیم و توپ‌های ما تبدیل به گل نشد و حتی پنالتی هم از دست دادیم. به هر حال باختیم. باید این شکست را فراموش کرد و به آینده امیدوار بود.
انتهای پیام
