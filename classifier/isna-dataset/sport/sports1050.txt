استکی سرمربی تیم ملی بوکس شد
با تصمیم رئیس فدراسیون بوکس، علیرضا استکی سرمربی تیم ملی بزرگسالان شد.
به گزارش ایسنا، طی حکمی از سوی حسین ثوری - رئیس فدراسیون بوکس - علیرضا استکی به عنوان سرمربی تیم ملی بزرگسالان ایران انتخاب شد.
پیش از این قرار بود بولت نیازیمبتوف قزاق هدایت بوکسورها را بر عهده بگیرد.
علیرضا استکی در حال حاضر مدیریت تیم‌های ملی بوکس ایران و سمت سخنگوی شورای فنی را نیز بر عهده دارد. او همچنین مربیگری در تیم‌های ملی پایه و مربیگری تیم بزرگسالان را نیز در کارنامه دارد.
انتهای پیام
