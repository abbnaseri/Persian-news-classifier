بازیکنی که ریبری دوست دارد راهی بایرن شود
ستاره فرانسوی بایرن مونیخ به این تیم توصیه کرد که در تابستان با لروی سانه قرارداد امضا کند.
به گزارش ایسنا و به نقل از elsport، فرانک ریبری روزهای درخشانی را با بایرن مونیخ پشت سر گذاشت و با این تیم عنوان‌ها و افتخارات زیادی به دست آورد. دوران ریبری در بایرن بعد از یک دهه به پایان رسید و او فصل بعد دیگر در باواریایی‌ها بازی نخواهد کرد.
ریبری دوست دارد که بایرن مونیخ با بازیکنان بزرگی در تابستان قرارداد امضا کند که یکی از آنها لروی سانه است.
او گفت: بایرن برای عملکرد بهتر در فصل جدید نیاز به بالا بردن کیفیت خود دارد. این تیم باید بهتر از قبل ظاهر شود و برای این کار نیاز به جذب بازیکنان جدید دارد. از عملکرد گنابری و کومان در تیم لذت می‌برم اما برای درخشش نیاز به بازیکنان جدید است.
ریبری ادامه داد: لروی سانه بازیکنی است که می‌تواند کمک زیادی به بایرن کند. او توان بازی کردن در سمت راست و چپ را دارد. بسیار دوست دارم که بدانم آیا او به بایرن مونیخ خواهد آمد یا نه.
انتهای پیام
