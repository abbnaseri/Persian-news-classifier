ویدال: دیدار برابر آرژانتین به خاطر مسی زیباست
هافبک تیم ملی فوتبال شیلی دیدار برابر آرژانتین را به خاطر لیونل مسی با اهمیت و زیبا توصیف کرد.
به گزارش ایسنا و به نقل از اسکای اسپورت، تیم ملی فوتبال شیلی در دیدار برابر پرو در نیمه نهایی رقابت‌های کوپا آمه ریکا با سه گل بازی را واگذار کرد. شیلی باید دیدار رده بندی را با آرژانتین برگزار کند.
ویدال درباره این دیدار گفت: همواره دیدار برابر آرژانتین زیبا بوده چرا که آنها بهترین بازیکن جهان یعنی لیونل مسی را در اختیار دارند اما در کل باید تاکید کنم که کسی انگیزه بازی کردن برای سوم شدن را ندارد و این بازی اهمیتی ندارد.
هم تیمی مسی در بارسلونا درباره دلیل شکست برابر پرو گفت: متأسفانه از فرصت‌هایی که به دست آوردیم استفاده نکردیم. در دیدارهای قبلی توپ‌های ما به گل تبدیل می‌شد اما در این دیدار تمرکز لازم را نداشتیم. اطمینان دارم که بعد از این شکست تیم دوباره خود را پیدا خواهد کرد.
انتهای پیام
