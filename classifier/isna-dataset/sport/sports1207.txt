اردوی تیم‌های ملی ووشوی جوانان برای مسابقات آسیایی
فدراسیون ووشوی ایران میزبان اردوهای تیم‌های ملی جوانان در دو بخش دختران و پسران (تالو و ساندا) را معرفی کرد.
به گزارش ایسنا و به نقل از روابط عمومی فدراسیون ووشو، تیم ملی ووشوی جوانان ایران، رقابت‌های قهرمانی آسیا را پیش رو دارد. این مسابقات طی روزهای ۲۵ مرداد تا ۲ شهریور ماه به میزبانی برونئی برگزار می‌شود که از این جهت ووشوکاران ایران در استان‌های هرمزگان و اصفهان اردوهای خود را پیشگیری خواهند کرد.
بر این اساس مرحله سوم اردوهای آماده سازی جوانان ووشوی کشورمان در هر ۲ بخش دختران و پسران از فردا (چهارشنبه) آغاز می‌شود. پسران ووشوکار در هر دو بخش ساندا و تالو، تمرینات را در استان هرمزگان و شهر بندرعباس پیگیری می‌کنند.
هدایت سانداکاران ایران را امیر اوجاقی به عنوان سرمربی، کیوان شیرآقایی و عباس شیبک به عنوان مربی برعهده دارند. همچنین در تالوی پسران نیز فرشاد عربی به عنوان سرمربی و علیرضا بهرمن به عنوان مربی، هدایت ووشوکاران ایران را بر عهده دارند.
اما مرحله سوم اردوی دختران نیز به میزبانی اصفهان انجام خواهد شد که خدیجه زینال‌زاده به عنوان سرمربی هدایت ساندا کاران و محبوبه کریمی به عنوان سرمربی هدایت دختران تالو کار ایران را بر عهده دارند.
به گزارش ایسنا، پس از برگزاری مبارزات انتخابی ووشوکاران جوان ایران در دو بخش ساندا و تالوی دختران و پسران، نفرات برتر اوزان مختلف به اردوی تیم ملی دعوت خواهند شد.
انتهای پیام
