پاسخ داورزنی به حضور کارمندان وزارت ورزش در هیات مدیره باشگاه‌ها
معاون قهرمانی وزارت ورزش و جوانان گفت: کارمندان وزارت ورزش در صورت مامور شدن می‌توانند عضو هیأت مدیره باشگاه‌ها شوند.
به گزارش ایسنا، محمدرضا داورزنی، در حاشیه افتتاح سالن فارسی آکادمی ملی المپیک در مورد اینکه گفته شده کارمندان وزارت ورزش نمی‌توانند دیگر عضو هیأت مدیره باشگاه‌ها شوند، بیان کرد: این مساله قرار است از شهریور انجام شود، البته به این معنی نیست که دیگر نمی‌توانند بلکه باید از طرف وزارت ورزش مأمور شوند. در واقع به صورت هم‌زمان نمی‌توانند در هر دو جا باشند.
او در مورد تغییر و تحولاتی که در کادر فنی دو تیم پرسپولیس و استقلال انجام گرفته است، گفت: سرخابی‌ها هیأت مدیره دارند و ما در مسائل داخلی آنها دخالت نمی‌کنیم.
انتهای پیام
