تکذیب رفتن "تیته" از تیم ملی برزیل بعد از کوپا
فدراسیون فوتبال برزیل رفتن تیته از تیم ملی فوتبال این کشور بعد از کوپا آمه ریکا ۲۰۱۹ را تکذیب کرد. 
به گزارش ایسنا و به نقل از گلوبو، اخیراً گزارش‌هایی در رسانه‌های برزیلی منتشر شد که منابع نزدیک به تیته سرمربی برزیل اعلام کردند این مربی بعد از کوپا آمه ریکا از هدایت تیم ملی این کشور کناره گیری خواهد کرد.
فدراسیون فوتبال برزیل با انتشار بیانیه‌ای به این گزارش‌های واکنش نشان داد. در بیانیه فدراسیون فوتبال برزیل آمده است: ما کاملاً به همکاری با تیته سرمربی فعلی پایبند بوده و قصد دارد با این مربی ادامه دهیم.
قرارداد فعلی این مربی تا سال ۲۰۲۲ اعتبار دارد.
تیته از سال ۲۰۱۶ هدایت تیم ملی برزیل را بر عهده گرفت و عملکرد خوبی در این تیم ارائه داد و توانست در این دوره به فینال کوپا آمه ریکا راه یابد و در دیدار نهایی باید برابر پرو قرار گیرد. این بازی قرار است در ورزشگاه ماراکانا برگزار شود.
انتهای پیام
