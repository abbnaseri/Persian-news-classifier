دعوت ۱۹ جودوکار به اردوی تیم ملی بزرگسالان
مرحله جدید تمرینات آماده سازی تیم ملی بزرگسالان با حضور ۱۹ جودوکار در مجموعه ورزشی انقلاب برگزار می‌شود.
به گزارش ایسنا، اردوی تیم ملی جودو بزرگسالان از روز جمعه ۷ تیر ماه در مجموعه ورزشی انقلاب تهران ، خوابگاه نصرت آغاز می‌شود و تا ۲۱ تیر ماه ادامه خواهد داشت.
مجید زارعیان به عنوان سرمربی، مسئولیت هدایت تیم بزرگسالان را بر عهده دارد و خسرو دلیر، محسن زکریا و زکریا مرادی به عنوان مربی در کنار وی هستند.
در این مرحله از تمرینات آماده سازی، ۱۹ بازیکن به اردو فراخوانده شده‌اند که اسامی آنها به شرح ذیل است:
سجاد اوقاتی از آذربایجان شرقی، میلاد عبدلی از اردبیل، علیرضا خجسته از البرز، رضا رضایی، سید مهرداد زمانی، محمد ملک محمدی، حمیدرضا ملک زاده ، سعید ملایی ، سهیل جمال آبادی از تهران، محمد محمدی بریمانلو و جواد مرادی از خراسان شمالی، جعفر پهلوان و جعفر فیروزآبادی از خراسان رضوی ، کیوان مهدی زاده از خوزستان ، سجاد حسین زاده، مهدی فتحی پور از فارس، علیرضا شیری نوکنده ای و رامین صفویه از قزوین و کاویان بیرانوند از لرستان.
انتهای پیام
