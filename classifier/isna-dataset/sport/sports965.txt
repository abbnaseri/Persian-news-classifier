اسبقیان: فردا کاندیدای انتخابات وزنه‌برداری معرفی می‌شوند
مدیر کل دفتر امور مشترک فدراسیون‌های ورزشی وزارت ورزش درباره انتخابات فدراسیون وزنه‌برداری گفت: فکر می‌کنم فردا اسامی اعلام شود. 
شروین اسبقیان در گفت و گو با ایسنا، درباره دلیل اعلام نشدن تأیید صلاحیت نامزدهای انتخابات فدراسیون‌هایی چون وزنه‌برداری، گفت: امروز آقای داورزنی مصاحبه کردند، به نظر من فردا تأیید صلاحیت نامزدهای انتخابات این فدراسیون‌ها اعلام می‌شود.
او در پاسخ به این سوال که دلیل این تأخیر چیست؟ توضیح داد: ما منتظر تصمیمات ارگان‌های مربوطه هستیم و به محض اینکه نتیجه نهایی را به وزارت ورزش اعلام کنند، آن‌ها را اعلام می‌کنیم.
مدیر کل دفتر امور مشترک فدراسیون‌های ورزشی وزارت ورزش در پاسخ به این سوال که فردا اسامی کاندیداهای نهایی اعلام می‌شوند؟ گفت: من فکر می‌کنم فردا این اتفاق باید رخ دهد.
انتهای پیام
