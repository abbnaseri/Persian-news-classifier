کاپیتان تیم ملی فوتبال زنان آمریکا رییس جمهور شد!
محبوبیت مگان رپینو باعث شد طرفدارانش او را رییس جمهور آمریکا بنامند و بیوگرافی‌اش را در ویکی پدیا تغییر دهند.
به گزارش ایسنا و به نقل از آس، مگان رپینو پس از درخشش در جام جهانی فوتبال زنان در فرانسه و مخالفتش علیه دولت دونالد ترامپ طرفداران زیادی پیدا کرد. پس از این اتفاق کاپیتان تیم ملی بانوان آمریکا در ویکی‌پدیا به عنوان رییس جمهور این کشور خوانده شد. بیوگرافی رپینو توسط هوادارنش ویرایش شد و آنها او را با این عنوان خطاب کردند.
برخی کاربران با این روش از حرکت بازیکن سیاتل حمایت کردند. مهاجم آمریکایی به نشانه اعتراض سرود ملی کشورش را در جام جهانی ۲۰۱۹ فرانسه نمی‌خواند.
پس از ویرایش بیوگرافی رپینو، ویکی پدیا تصمیم گرفت ویرایش صفحه این بازیکن را بلاک کند تا کسی نتواند آن را تغییر دهد.


اعتراض‌های رپینو مورد توجه کل دنیا قرار گرفته است. پاسخ او به دعوت به کاخ سفید منفی بود. پس از این اتفاق انتقادهای ترامپ به این بازیکن آغاز شد اما کاپیتان تیم ملی بانوان آمریکا از تصمیمش پشیمان نشد و قصد ندارد در کاخ سفید حاضر شود.
آمریکا در جام جهانی ۲۰۱۹ فرانسه نتایج خیلی خوبی کسب کرده و حتی یک شکست هم تجربه نکرده است. این تیم در مراحل حذفی اسپانیا و فرانسه را پشت سر گذاشت و در نیمه نهایی با انگلیس بازی خواهد کرد. سه شنبه مشخص خواهد شد تیم جیل الیس می‌تواند به فینال راه یابد یا نه.
انتهای پیام
