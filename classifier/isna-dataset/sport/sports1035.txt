رونالدو: با حریفان بزرگ راحت‌ترم
ستاره پرتغالی یوونتوس تاکید که دوست دارد همواره با حریفان بزرگ بازی کند و شعارهای که علیه او داده می‌شود انگیزه اش را بالا می‌برد.
به گزارش ایسنا و به نقل از کالچیو میرکاتو، کریستیانو رونالدو بعد از جدایی از رئال مادرید تصمیم گرفت که پیراهن یوونتوس را بر تن کند. رونالدو هر چند نتوانست در لیگ قهرمانان موفق ظاهر شود اما فصل خوبی را با یوونتوس پشت سر گذاشت.
او که در تعطیلات به سر می‌برد، گفت: من باید همیشه چه در زمین و چه در بیرون از زمین در بهترین حالت خود باشم. وقتی که با حریفان بزرگ بازی دارم احساس راحتی می‌کنم. دوست دارم که همواره با تیم‌های بزرگ بازی داشته باشم چرا که آنها باعث می‌شوند تا انگیزه من بیشتر شود.
رونالدو ادامه داد: ممکن است که هواداران تیم‌ها علیه من شعار دهند اما اصلاً اهمیت نمی‌دهم. شعارهای که علیه من داده می‌شود نه تنها باعث ناراحتی نمی‌شود بلکه برعکس انگیزه من را برای بهتر شدن بالا می‌برد. چیزی من را متوقف نمی‌کند.
انتهای پیام
