دنی آلوس؛ آقای جام
کاپیتان تیم ملی فوتبال برزیل خود را آماده بالا بردن چهلمین جام خود می کند.
به گزارش ایسنا و به نقل از اسکای اسپورت، با وجود آنکه ۳۵ سال سن دارد اما همچنان از آمادگی بسیار بالایی برخوردار است و در تیم ملی فوتبال برزیل هم در ترکیب اصلی بازی می‌کند. دنی آلوس در دیدار برابر آرژانتین در نیمه نهایی کوپا آمه ریکا عملکرد درخشانی از خود نشان داد و به عنوان بهترین بازیکن میدان انتخاب شد.
این ستاره برزیلی از نظر کسب جام رکوردی عجیب و باور نکردنی را به نام خود به ثبت رسانده است.
او در تیم‌های باشگاهی و تیم ملی برزیل تا الان ۳۹ جام به دست آورده و خود را آماده کسب چهلمین جام خود می‌کند.
تیم ملی فوتبال برزیل به فینال رقابت‌های کوپا آمه ریکا راه پیدا کرده و در صورت پیروزی برابر پرو، دنی آلوس، چهلمین جام خود را بالای سر می‌برد.
این بازیکن برزیلی در فوتبال اروپا برای تیم‌های سویا، بارسلونا، یوونتوس و پاری سن ژرمن بازی کرده است. او بعد از جدایی از پاری سن ژرمن هنوز تیم بعدی خود را انتخاب نکرده و حتی خبرهایی درباره احتمال بازگشت او به بارسلونا به گوش می‌رسد.
انتهای پیام
