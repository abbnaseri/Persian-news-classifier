پیروزی مدعیان در آخرین روز مرحله مقدماتی لیگ ملت‌های والیبال
همه تیم‌های صعود کننده به دور نهایی لیگ ملت‌ها به جز ایران، در آخرین بازی دور مقدماتی لیگ ملت‌های والیبال ۲۰۱۹ به پیروزی رسیدند.
به گزارش ایسنا، بازی‌های آخرین روز مرحله مقدماتی لیگ ملت‌های والیبال ۲۰۱۹ از ساعت ۱۰:۳۰ صبح روز یک‌شنبه ۹ تیر ماه ۱۳۹۸ آغاز شد و تا بامداد امروز (دوشنبه) ۱۰ تیر ماه ادامه یافت تا ضمن به پایان رسیدن مرحله مقدماتی این مسابقات، برنامه بازی‌های دور بعد در آمریکا نیز مشخص شود.
در آخرین روز این رقابت‌ها، در حساس‌ترین بازی‌ها تیم‌های مدعی روسیه، لهستان، فرانسه و برزیل به ترتیب مقابل چین، پرتغال، کانادا و ایتالیا به برتری رسیدند. تنها تیم ملی ایران بود که در مصاف با آمریکا نتیجه را واگذار کرد.
نتایج کلی روز پایانی دور مقدماتی: روسیه ۳ - صفر چین (۲۵-۲۳، ۲۵-۲۳ و ۲۸-۲۶) آرژانتین ۳ - صفر استرالیا (۲۵-۲۳، ۲۵-۱۸ و ۲۶-۲۴) ژاپن ۳ - ۲ آلمان (۲۵-۱۷، ۲۳-۲۵، ۲۱-۲۵، ۲۵-۱۸ و ۱۵-۹) ایران صفر - ۳ آمریکا (۲۵-۲۷، ۲۱-۲۵ و ۲۰-۲۵) لهستان ۳ - صفر پرتغال ۲۵-۱۸، ۲۵-۲۱ و ۲۵-۲۰) بلغارستان صفر - ۳ صربستان (۲۵-۲۳، ۲۵-۱۲ و ۲۵-۱۸) کانادا صفر - ۳ فرانسه (۲۲-۲۵، ۲۶-۲۸ و ۲۳-۲۶) برزیل ۳ - ۱ ایتالیا (۲۶-۲۸، ۲۵-۲۲، ۲۵-۱۸ و ۲۵-۱۸)
انتهای پیام
