پایان اردوی خردادماه تیم ملی امید
 اردوی خردادماه تیم ملی فوتبال امید با برگزاری آخرین تمرین، صبح امروز به پایان رسید.
به گزارش سایت رسمی فدراسیون فوتبال، صبح امروز (پنج‌شنبه) آخرین تمرین تیم امید در اردوی خردادماه از ساعت ١٠ در مرکز ملی فوتبال آغاز شد و به مدت ٦٠ دقیقه ادامه یافت. در پایان تمرین با اعلام کادر فنی برنامه‌های آماده‌سازی اردوی خردادماه پایان یافت و بازیکنان به تمرینات تیم‌های باشگاهی خودشان بازگشتند. اردوی بعدی تیم ملی امید اواسط تیرماه آغاز می‌شود.
انتهای پیام
