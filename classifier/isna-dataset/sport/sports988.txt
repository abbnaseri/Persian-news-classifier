گل‌محمدی: اجازه ندادند به پرسپولیس بروم
سرمربی پدیده اعلام کرد که در پدیده ماندنی شده است. این اظهارات پس از مذاکراه گل محمدی با مدیران پرسپولیس و پدیده مطرح می‌شود.
به گزارش ایسنا،‌ یحیی گل‌محمدی در نخستین جلسه تمرینی تیم بزرگسالان شهرخودرو در لیگ برتر نوزدهم اظهار کرد: باعث افتخار است که شرایطی فراهم شد تا سالی دیگر در کنار مردم خوب مشهد و باشگاه شهرخودرو باشم. امیدوارم بتوانیم با همدلی نتایج خوب فصل گذشته را تکرار کنیم.
سرمربی شهرخودرو در خصوص شایعاتی که در خصوص پیوستنش به پرسپولیس مطرح بود، افزود: پیشنهادی از سوی پرسپولیس مطرح شد اما در نهایت با مخالفت باشگاه شهرخودرو این موضوع به پایان رسید و من در شهرخودرو می‌مانم.
وی در خصوص فعالیت شهرخودرو در نقل و انتقالات تابستانی گفت: دو، سه بازیکن تاکنون جذب کرده‌ایم، هنوز فعالیت ما در نقل و انتقالات تمام نشده و به دنبال جذب بازیکن هستیم. برای بازیکنانی که جدا شدند هم آرزوی موفقیت می‌کنم. اینجا فضای خوبی برای پیشرفت فراهم است.
انتهای پیام
