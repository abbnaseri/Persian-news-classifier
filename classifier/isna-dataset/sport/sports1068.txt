اردوی مشترک کشتی‌گیران خراسانی و ترکمنستان در مشهد
اردوی مشترک کشتی گیران رده‌های مختلف سنی خراسانی و کشور ترکمستان در مشهد آغاز شد.
به گزارش ایسنا، کشتی گیران آزادکار خردسال، نونهال، نوجوان و جوانان خراسانی از عصر دیروز اردوی مشترک و تدارکاتی ۱۵ روزه خود را با کشتی گیران کشور جمهوری ترکمنستان آغاز کرده‌اند. ۵۸ کشتی گیر از دو کشور ایران و جمهوری ترکمنستان در این اردو حضور دارند و در سالن مرحوم محمدعلی صحرایی مشهد برنامه اردوی خود را پیگیری می‌کنند.
یکی از اهداف این اردوی تدارکاتی آمادگی کشتی گیران خردسال و نونهال به منظور حضور پر قدرت در مسابقات قهرمانی کشور است که مرداد و شهریور ماه آتی برگزار می‌شود.
 انتهای پیام
