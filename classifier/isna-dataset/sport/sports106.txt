کولاک دختران تیرانداز ایران در یونیورسیاد/ طلا و نقره بر گردن عربشاهی و رستمیان
در چهارمین رور از سی امین دوره یونیورسیاد در ناپل ایتالیا نمایندگان ایرن در تپانچه ۱۰ متر پشت خط شلیک ایستادند و با نمایشی عالی به مدال طلا و نقره رسیدند.
به گزارش خبرنگار ایسنا از ایتالیا، در پایان مرحله مقدماتی تپانچه ۱۰ متر سی امین دوره بازی‌های یونیورسیاد دانشجویان جهان در ایتالیا، درسا عربشاهی و هانیه رستمیان به ترتیب صاحب مدال طلا و نقره شدند. نماینده کره جنوبی نیز برنز گرفت.
 عربشاهی و رستمیان در دور مقدماتی به ترتیب با کسب عنوان چهارمی و هشتمی راهی مرحله فینال شدند که در نهایت از میان ۸ تیرانداز مرحله فینال مدال‌های طلا و نقره به ایران رسید و عملکرد این دو تیرانداز ایران به شدت مورد تشویق تماشاگران قرار گرفت.
 پیش از این تیراندازی توسط تیم تفنگ پسران و سجاد پور حسینی در تپانچه و تیم تفنگ پسران صاحب یک مدال نقره و برنز شده است.
 سی امین دوره یونیورسیاد از ۱۳ تیر ماه آغاز و تا ۲۴ تیرماه ادامه دارد.
انتهای پیام
