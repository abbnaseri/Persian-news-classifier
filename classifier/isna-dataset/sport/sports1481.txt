پایان مرحله اول انتخابی / برادران عالمیان عضو تیم ملی تنیس روی‌میز شدند
نوشاد و نیما عالمیان در پایان مرحله اول انتخابی تیم ملی تنیس روی میز به عضویت تیم ملی درآمدند.
به گزارش ایسنا و به نقل از فدراسیون تنیس روی میز، مسابقات انتخابی تیم ملی بزرگسالان مردان در بخش اول به پایان رسید و نیما و نوشاد عالمیان به ترتیب با ۱۹ و ۱۸ امتیاز مستقیماً به عضویت تیم ملی تنیس روی میز بزرگسالان درآمدند.
این مسابقات در حالی برگزار شد که افشین نوروزی کاپیتان با تجربه تیم ملی تنیس روی میز در دور ششم به دلیل آسیب دیدگی در ناحیه کتف از ادامه بازی‌ها انصراف داد.
مرحله دوم انتخابی برای مشخص کردن نفرات سوم و چهارم تیم ملی از فردا عصر آغاز می‌شود و مسابقاتی به مراتب سنگین‌تر و حساس‌تر بین نفرات سوم تا هشتم را شاهد خواهیم بود.
*نفرات حاضر در مرحله دوم بر حسب مقام کسب شده به شرح زیر است:
مقام سوم: امین احمدیان از تهران مقام چهارم: امیرحسین هدایی از تهران مقام پنجم: حمیدرضا طاهرخانی از قزوین مقام ششم: میعاد لطفی از تهران مقام هفتم: محمد علی روئین تن از فارس مقام هشتم: متین لطف اله نسبی از کردستان امین میرالماسی، محمد بشیری، آریا امیری مقام‌های نهم تا یازدهم را کسب کردند.
انتهای پیام
