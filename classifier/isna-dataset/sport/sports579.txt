ترکیب تیم ملی کاراته ایران در رقابت‌های قهرمانی آسیا مشخص شد
رقابت‌های انتخابی تیم ملی کاراته بزرگسالان در سه وزن برگزار و ترکیب نمایندگان اعزامی ایران به رقابت‌های قهرمانی آسیا مشخص شد.
به گزارش ایسنا، در پایان رقابت‌های انتخابی تیم ملی کاراته اسامی نفرات اعزامی به رقابت‌های قهرمانی آسیا در اوزان مختلف به شرح زیر اعلام شد:
وزن ۵۵- کیلوگرم: رضا روشن وزن ۶۰- کیلوگرم: مجید حسن‌نیا وزن ۶۷- کیلوگرم: امیر مهدی‌زاده وزن ۷۵- کیلوگرم: بهمن عسگری وزن ۸۴- کیلوگرم: ذبیح‌الله پورشیب وزن ۸۴+ کیلوگرم: سجاد گنج زاده
در کومیته تیمی نیز ترکیب تیم اعزامی بدین شرح است: ذبیح الله پورشیب، سجاد گنج زاده، علی اصغر آسیابری، مهدی خدابخشی، صالح اباذری، مهدی قراری زاده و باربد صداقت
باربد صداقت پس از شرکت در رقابت انتخابی به جمع کومیته تیمی افزوده شد.
همچنین با نظر کادر فنی سیدعلی کریمی و امیررضا میرزایی نیز برای شرکت در لیگ جهانی ژاپن به اردوی تیم ملی دعوت شدند.
اردوی آماده‌سازی تیم ملی کاراته از صبح فردا (یک‌شنبه، ۹ تیرماه) در آکادمی ملی المپیک برگزار می‌شود.
همچنین رقابت‌های انتخابی کاتا مردان ظهر امروز (شنبه) و با حضور چهار تیم تهران، مرکزی، آذربایجان شرقی و کرمان برگزار شد و در پایان و پس از اجرای سه دور کاتا، تیم کاتای مرکزی با ترکیب ابوالفضل شهرجردی، علی زند و میلاد فرازمهر جواز حضور در رقابت‌های قهرمانی آسیا را به دست آوردند.
تیم مرکزی به ترتیب امتیازهای ۳۱.۸، ۳۷ و ۴۳ را در سه دور رقابت کسب کرد تا در مجموع با امتیاز ۱۱۱.۸ بالاتر از سایر رقبایش قرار بگیرد و مجوز حضور در رقابت‌های قهرمانی آسیا را به دست بیاورد.
انتهای پیام
