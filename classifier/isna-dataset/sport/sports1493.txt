نتایج تنیس روی میز و والیبال ساحلی قهرمانی کشور  بانوان ناشنوا 
 برترین‌های مسابقات قهرمانی کشور و انتخابی تیم ملی تنیس روی میز بانوان ناشنوا در کرمانشاه معرفی شدند.
به گزارش ایسنا، در پایان مسابقات قهرمانی کشور و انتخابی تیم ملی تنیس روی میز بانوان ناشنوا که در کرمانشاه برگزار شد، برترین‌های این رشته معرفی شدند. در فینال (انفرادی) مسابقات قهرمانی کشور و انتخابی تیم ملی تنیس روی میز بانوان ناشنوا، مریم کشتی آرا از استان فارس برابر لیلا فلاح شجاعی از گیلان پیروز شد و بر سکوی قهرمانی ایستاد، ورزشکار گیلانی نایب قهرمان شد و مریم قهرمانی و سارا کرمی از کرمانشاه سوم مشترک شدند.
در بخش تیمی نیز تیم کرمانشاه الف با شکست فارس بر سکوی قهرمانی ایستاد، فارس نایب قهرمان شد و تیم‌های قزوین و گیلان عنوان سومی را به دست آوردند.
* تیم‌های راه یافته به نیمه نهایی مسابقات قهرمانی کشور والیبال ساحلی ناشنوایان مشخص شدند.
همچنین در پایان نخستین روز از سومین دوره مسابقات قهرمانی کشور و انتخابی تیم ملی والیبال ساحلی ناشنوایان، ۱۶ بازی برگزار و ۴ تیم خراسان رضوی الف، تهران ب، گلستان الف و البرز الف به نیمه نهایی راه یافتند.
نتایج این رقابتها به شرح زیر است: تهران ب ۲ - گلستان ب صفر همدان ۱ - بوشهر ۲ مازندران ۲ - البرز ب صفر خراسان رضوی ب ۲ - تهران الف صفر مازندران صفر - گلستان الف ۲ خراسان رضوی الف ۲ - تهران ب ۱ البرز الف ۲ - بوشهر ۰ صفر تهران ب ۱ - البرز ب ۲ همدان صفر - تهران الف ۲ بوشهر صفر - گلستان ب ۲ خراسان رضوی الف صفر - البرز الف ۲ گلستان الف ۲ - خراسان رضوی ب صفر مازندران صفر - البرز ب ۲ تهران ب ۲ - گلستان ب صفر خراسان رضوی الف ۲ - تهران ب صفر تهران ب ۲ - خراسان رضوی ب صفر
فردا - شنبه ۲۵ خرداد در نیمه نهایی، تهران ب با البرز الف و خراسان رضوی الف با گلستان الف به مصاف هم می‌روند.
انتهای پیام
