استقلال مشاوره تغذیه گرفت
باشگاه استقلال برای فصل جدید رقابت‌های لیگ برتر فوتبال صاحب مشاوره تغذیه و مکمل‌های غذایی شد.
به گزارش ایسنا، باشگاه استقلال برای حضور قوی در فصل نوزدهم رقابت‌های لیگ برتر فوتبال امسال برای نخستین بار در کنار کادر پزشکی خود اقدام به جذب مشاوره تغذیه و مکمل غذایی کرده است.
دکتر شهرام فرج‌زاده پیش از این رئیس کمیته تغذیه فدراسیون پزشکی ورزشی را بر عهده داشت و در حال حاضر نیز رئیس مرکز مطالعات سلامت وزارت ورزش و جوانان و رئیس شورای تغذیه فدراسیون پزشکی ورزشی است. قرار است در فصل جدید رقابت‌های لیگ برتر فوتبال او به عنوان مشاوره تغذیه همکاری داشته باشد.
انتهای پیام

