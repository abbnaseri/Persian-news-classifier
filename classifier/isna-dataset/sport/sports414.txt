برگزاری مجمع وزنه‌برداری به صورت الکترونیکی
رای‌گیری انتخابات فدراسیون وزنه‌برداری در سالن ابوالقاسم فارسی آکادمی ملی المپیک و به صورت الکترونیکی برگزار می‌شود.
به گزارش ایسنا و به نقل از فدراسیون وزنه‌برداری، در حالی که پیش از این مکانیزم رأی‌گیری انتخابات فدراسیون‌های ورزشی به گونه‌ی بود که اعضای مجمع، در پای صندوق‌های رأی‌گیری حاضر می‌شدند و رأی مکتوب شده خود روی کاغذ را به صندوق می‌انداختند، برای نخستین بار انتخابات ریاست فدراسیون وزنه‌برداری به صورت الکترونیکی انجام خواهد شد.
این تصمیم به دلیل ترمیم و بازسازی سالن "ابولقاسم فارسی" آکادمی المپیک محل برگزاری مجامع و به روز کردن این سالن به تجهیزات پیشرفته است و باید شاهد این باشیم که از این پس رای‌گیرهای فدراسیون‌ها به صورت الکترونیکی برگزار خواهد شد.
طبق اعلام قبلی جهت برگزاری مجمع انتخابات فدراسیون وزنه‌برداری، قرار بود این مجمع در هتل المپیک برگزار شود. بر همین اساس با تغییر محل، این مجمع روز یک‌شنبه ۱۶ تیرماه ساعت ۱۰ صبح در آکادمی ملی المپیک برگزار خواهد شد.
انتهای پیام
