احمدی:  وزارت ورزش و جوانان مشارکت ویژه ای در برنامه‌های دهه کرامت دارد
معاون فرهنگی و توسعه ورزش همگانی در نشست هماهنگی دهمین جشنواره فرهنگی - ورزشی "جاده ولایت" که عصر امروز(چهارشنبه) برگزار شد، گفت: برنامه جاده ولایت هم به لحاظ فرهنگی و هم از نظر توسعه ورزش همگانی یک الگوی موفق است.
به گزارش ایسنا، عبدالحمید احمدی با بیان اینکه در دهه کرامت مجموعه‌ای از برنامه‌ها در سراسر کشور برگزار می‌شود، افزود: وزارت ورزش و جوانان به عنوان یک دستگاه به ایجاد فضای شور و نشاط در بین مردم از طریق ورزش همگانی مشارکت می‌کند.
وی افزود: امسال دهمین دوره جشنواره فرهنگی ورزشی جاده ولایت با نام امام رضا برگزار می‌شود، گفت: باید با کمک این جشنواره برای ترویج فرهنگ ادبی و رضوی اقدامات مؤثر انجام شود.
احمدی در پایان تاکید کرد: این جشنواره فرهنگی یادآور مسیر حرکت امام رضا از زمان ورود به ایران تا رسیدن به مشهد مقدس است که با همکاری سایر دستگاه‌ها باید برنامه‌های جذاب و کیفی را در طول مسیر برگزار کنیم.
انتهای پیام
