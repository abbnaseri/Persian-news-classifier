دی لیخت در آستانه توافق با یووه
کاپیتان آژاکس در آستانه توافق نهایی با یوونتوس است و در صورت پیوستن به بیانکونری‌ بعد از کریستیانو رونالدو بالاترین دستمزد را دریافت خواهد کرد.
به گزارش ایسنا و به نقل از دیلی تلگراف، دی لیخت بعد از درخشش در آژاکس مشتریان زیادی پیدا کرده است. پاری سن ژرمن و بارسلونا دو مشتری جدی دی لیخت هستند اما ظاهراً این بازیکن در نهایت تصمیم گرفت که یوونتوس را به عنوان مقصد بعدی خود انتخاب کند.
دیلی تلگراف نوشت که دی لیخت با سران یووه به توافق رسیده و در آستانه عقد قرارداد با این تیم است.
به نوشته تلگراف حقوق سالانه دی لیخت ۲۵ میلیون یورو خواهد بود و این مدافع ۱۹ ساله بعد از کریستیانو رونالدو بالاترین دستمزد را در یوونتوس دریافت خواهد کرد.
انتهای پیام
