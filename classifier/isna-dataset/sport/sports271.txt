آمریکا حریف مکزیک در فینال جام طلایی شد
تیم ملی فوتبال آمریکا با پیروزی برابر جامائیکا در نیمه نهایی جام طلایی حریف مکزیک در فینال شد.
به گزارش ایسنا، در نیمه نهایی جام طلایی (جام ملت‌های فوتبال آمریکای شمالی و مرکزی) یک دیدار برگزار شد. در این دیدار تیم ملی فوتبال آمریکا به مصاف جامائیکا رفت و توانست با نتیجه ۳ بر یک به پیروزی برسد.
ستاره آمریکا در این دیدار پولیسیچ بود که دو گل به ثمر رساند.
آمریکا با پیروزی که در این دیدار به دست آورد، حریف مکزیک در فینال شد.
انتهای پیام
