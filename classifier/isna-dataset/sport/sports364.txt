برنامه مبارزه‌های نمایندگان تکواندو ایران در یونیورسیاد ۲۰۱۹
تکواندوکاران دانشجو ایران در دو بخش کیوروگی و پومسه و در دو گروه مردان و زنان برای حضور در بازی‌های یونیورسیاد ۲۰۱۹، ساعت ۲:۵۰ بامداد پنجشنبه – ۱۳ تیرماه به "ناپل" ایتالیا اعزام می‌شوند.
به گزارش ایسنا، سی امین دوره بازی‌های یونیورسیاد دانشجویان جهان ۱۲ تا ۲۳ تیرماه در "ناپل" ایتالیا برگزار می‌شود.
رقابت‌های تکواندو در این رویداد از ۱۶ تا ۲۲ تیرماه پیگیری خواهد شد و تکواندو ایران با ۱۶ نماینده در این رویداد حضور پیدا می‌کند که ساعت ۲:۵۰ بامداد پنجشنبه – ۱۳ تیرماه ایران را به مقصد "ناپل" ایتالیا ترک می‌کنند.
در بخش کیوروگی مردان آرمین هادی‌پور (وزن ۵۸- کیلوگرم)، سروش احمدی (وزن ۶۳- کیلوگرم)، میرهاشم حسینی (وزن ۶۸- کیلوگرم)، امیرمحمد بخشی (وزن ۷۴- کیلوگرم)، مهران برخورداری (وزن ۸۰- کیلوگرم) و عرفان ناظمی (وزن ۸۷- کیلوگرم) ترکیب تیم تکواندو کشورمان را تشکیل می‌دهند.
همچنین در این دوره مسابقات تیمی برگزار خواهد شد که احمدی، حسینی، بخشی و ناظمی در این بخش نمایندگان ایران هستند.
هدایت این نفرات برعهده «فریبرز عسکری» به عنوان سرمربی و «علی محمد بسحاق» به عنوان مربی است.
در گروه زنان نیز ناهید کیانی (وزن ۵۳- کیلوگرم)، زهرا شیدایی (وزن ۵۷- کیلوگرم)، پریسا جوادی (وزن ۶۲- کیلوگرم) و ملیکا میرحسینی (وزن ۷۳- کیلوگرم) در ترکیب تیم قرار دارند.
هدایت این تیم برعهده «مهرو کمرانی» به عنوان سرمربی است.
اما کوروش بختیار، امیررضا مهربان و علی سهرابی در ترکیب تیم پومسه دانشجویان قرار دارند که بختیار در بخش انفرادی و مهربان، بختیار و سهرابی در بخش تیمی ۳ نفره به رقابت می‌پردازند.
هدایت این نفرات برعهده «حسینعلی نظری» به عنوان سرمربی است.
در ترکیب تیم پومسه زنان نیز مرجان سلحشوری، فاطمه حسام و مرجان تاجی رستم آبادی قرار دارند که فاطمه حسام نماینده ایران در بخش انفرادی است و حسام، سحشوری و تاجی رستم آبادی نیز در بخش تیمی ۳ نفره اجرای فرم می‌کنند.
هدایت این نفرات برعهده «مهسا مردانی» به عنوان سرمربی است.
برنامه بازی‌های یونیورسیاد به شرح ذیل است:
یکشنبه – ۱۶ تیرماه
«پومسه انفرادی»
کوروش بختیار
فاطمه حسام
دوشنبه – ۱۷ تیرماه
«پومسه تیمی»
کوروش بختیار – امیررضا مهربان – علی سهرابی
فاطمه حسام – مرجان سلحشوری – مرجان تاجی رستم آبادی
«پومسه تیمی دو نفره»
مهربان – سلحشوری
سه‌شنبه – ۱۸ تیرماه
«کیوروگی»
مردان:
وزن ۶۸- کیلوگرم: میرهاشم حسینی
وزن ۸۰- کیلوگرم: مهران برخورداری
زنان:
وزن ۵۷- کیلوگرم: زهرا شیدایی
چهارشنبه – ۱۹ تیرماه
«کیوروگی»
مردان:
وزن ۵۸- کیلوگرم: آرمین هادی‌پور
زنان:
وزن ۴۹- کیلوگرم: -
وزن ۶۷- کیلوگرم: -
پنجشنبه – ۲۰ تیرماه
«کیوروگی»
مردان:
وزن ۷۴- کیلوگرم: امیرمحمد بخشی
زنان:
وزن ۶۲- کیلوگرم: پریسا جوادی
وزن ۷۳- کیلوگرم: ملیکا میرحسینی
جمعه – ۲۱ تیرماه
«کیوروگی»
مردان:
وزن ۸۷- کیلوگرم: عرفان ناظمی
وزن ۶۳- کیلوگرم: سروش احمدی
زنان:
وزن ۵۳- کیلوگرم: ناهید کیانی
شنبه – ۲۲ تیرماه
«کیوروگی – تیمی»
احمدی – حسینی - بخشی - ناظمی
این مسابقات 2G است و به نفرات اول تا سوم به ترتیب ۲۰، ۱۲ و ۷.۲۰ امتیاز در راستای افزایش رنکینگ المپیک تعلق می‌گیرد.
 انتهای پیام
