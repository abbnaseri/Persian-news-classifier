ستاره سیتی پیشنهاد بایرن مونیخ را رد کرد
لروی سانه پیشنهاد بایرن مونیخ برای پیوستن به این تیم را رد کرد تا در سیتی بماند. 
به گزارش ایسنا و به نقل از بیلد، بایرن مونیخ مدت‌ها به دنبال جذب لروی سانه بود تا بتواند برای فصل جدید این بازیکن را به خدمت بگیرد. سانه که در بیشتر بازی‌های این فصل به عنوان بازیکن جانشین برای سیتی به میدان آمد در نهایت پیوستن به بایرن مونیخ رد کرد تا برای فصل بعد نیز در منچسترسیتی بماند.
گفته شده است اختلاف مالی بین دو باشگاه دلیلی بوده است که این انتقال صورت نگرفت. منچسترسیتی برای لروی سانه خواستار ۱۰۰ میلیون یورو بود ولی بایرن مونیخ اعلام کرد بیش از ۸۰ میلیون یورو برای او پرداخت نخواهد کرد.
این بازیکن که به شکل عجیبی از فهرست آلمان برای جام جهانی ۲۰۱۸ روسیه خط خورد، در سال ۲۰۱۶ با ۳۶ میلیون پوند از شال که راهی منچسترسیتی شد و توانست دو بار قهرمانی رد لیگ برتر را با سیتیزن‌ها به دست بیاورد. او در ۱۳۳ بازی برای منچسترسیتی ۳۹ گل به ثمر رسانده است که برای بازیکنی در پست او عملکرد بسیار خوبی محسوب می‌شود. او همچنین توانسته است ۴۵ پاس گل نیز رد منچسترسیتی ثبت کند و قراردادش تا ۲۰۲۱ اعتبار خواهد داشت.
منچسترسیتی توانست هر سه جام داخلی را در این فصل لیگ برتر به دست بیاورد تا اولین تیم در تاریخ لیگ برتر شود که به این مهم دست می‌یابد. بایرن مونیخ نیز توانست قهرمانی در لیگ و جام حذفی را با هدایت نیکو کواچ به دست بیاورد.
انتهای پیام
