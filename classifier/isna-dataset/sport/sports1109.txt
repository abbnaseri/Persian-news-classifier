قربانی: از یارگیری استقلال خبر ندارم
مربی جدید استقلال می‌گوید از فهرست نفراتی که قرار است جذب این تیم شوند بی‌خبر است.
به گزارش ایسنا، پیروز قربانی عصر پنج‌شنبه در حاشیه نشست خبری آندره‌آ استراماچونی، سرمربی جدید استقلال در میان خبرنگاران حاضر شد و اظهار کرد: حضور یک مربی خارجی باعث می‌شود که از او چیزهای زیادی یاد بگیریم. همه باید به او کمک کنند و هواداران باید آستانه تحملشان را بالا ببرند زیرا تفکرات جدیدی وارد باشگاه شده است.
او درباره فهرست بازیکنان استقلال برای لیگ نوزدهم گفت: من در جریان یارگیری تیم نیستم اما آن‌هایی که جذب خواهند شد بازیکنان خوبی خواهند بود. اکنون فاصله بازیکنان کم شده است یعنی به نظر من این تفکر مربی است که می‌تواند تیم را تبدیل به یک تیم خوب و منسجم کند.
انتهای پیام
