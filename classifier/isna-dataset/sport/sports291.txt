طارق از دلیل تمدید نکردن قرارداد با استقلال گفت
هافبک عراقی استقلال تاکید کرد که هنوز تصمیمی برای جدایی و یا تمدید قرارداد با آبی پوشان نگرفته و منتظر دریافت مطالبات مالی اش است.
به گزارش ایسنا و به نقل از السومریه، همام طارق یکی از بازیکنانی است که وضعیت او با استقلال برای فصل بعد در هاله‌ای از ابهام قرار دارد.
باشگاه استقلال دوست دارد که قرارداد این بازیکن عراقی را تمدید کند اما این بازیکن تا تسویه مالی نکند پای میز مذاکره نخواهد نشست.
سایت السومریه عراق نوشت که همام طارق ۱۴۰ هزار دلار از باشگاه استقلال طلب دارد و تا آن پرداخت نشود قرارداد را تمدید نمی‌کند.
خود طارق در گفت و گویی که با السومریه داشت درباره وضعیتش با استقلال گفت: هنوز منتظر دریافت مطالبات مالی خود از فصل گذشته هستم. تصمیمی برای جدایی و یا تمدید قرارداد با استقلال نگرفته‌ام. فعلاً صبر می‌کنم تا ببینم مطالبات مالی‌ام پرداخت می‌شود یا نه و بعد از آن تصمیم مناسب را می‌گیرم.
انتهای پیام
