ترکیب تیم‌ های ملی پومسه دانشجویان ایران در یونیورسیاد ۲۰۱۹
با اعلام سرمربی تیم ملی پومسه دانشجویان پسر و دختر، اعضای این تیم برای حضور در سی امین یونیورسیاد دانشجویان جهان مشخص شدند.
به گزارش ایسنا ، با اعلام مربی تیم ملی پومسه دانشجویان دختر ایران، فاطمه حسام در بخش «پومسه انفرادی» و مرجان سلحشوری ، فاطمه حسام و مرجان تاجی رستم آبادی در بخش «پومسه تیمی» در این رقابتها شرکت خواهند کرد.
هدایت این تیم برعهده مهسا مردانی به عنوان سرمربی است.
همچنین با اعلام حسینعلی نظری مربی تیم ملی پومسه دانشجویان پسر، کورش بختیار در بخش «انفرادی» و امیررضا مهربان ، کورش بختیار و علی سهرابی در بخش «تیمی» اعضای تیم‌ملی پومسه را در یونیورسیاد دانشجویان جهان تشکیل می‌دهند.
 ملی‌پوشان ایران در دو نوبت صبح و عصر تمرینات خود را در خانه تکواندو پیگیری می‌کنند.
 سی امین دوره بازی‌های یونیورسیاد تابستانی دانشجویان جهان ۲۰۱۹ از ۱۲ تا ۲۳ تیرماه در شهر ناپل ایتالیا برگزار می‌شود.
انتهای پیام
