اعتراض کولاکوویچ و خوشخبر به میزبانی بلغارستان
سرمربی و سرپرست تیم ملی والیبال ایران از نحوه میزبانی بلغارستانی‌ها ناراضی بودند که این اعتراض توسط کولاکوویچ به ناظر مسابقات اعلام شد.
به گزارش ایسنا، جلسه مقدماتی preliminary Inquiry قبل از شروع رقابت‌های هفته پنجم لیگ ملت‌های والیبال ۲۰۱۹ ساعت ۱۸:۳۰ دقیقه با حضور سرمربیان چهار تیم ایران، صربستان، بلغارستان و آمریکا برگزار شد که در این جلسه بعد از بررسی و تأیید مدارک بازیکنان و کادر فنی تیم‌ها، ایگور کولاکوویچ سرمربی تیم ملی درباره ساعت تمرین تیم ملی به ناظر مسابقات اعتراض کرد.
به همین دلیل مقرر شد ناظر مسابقات برای تغییر ساعت تمرین تیم ملی ایران اقدامات مناسب را انجام دهد.
لازم به ذکر است نشست خبری سرمربیان تیم‌ها ساعت ۱۰:۳۰ صبح فردا در سالن ‏ kolodruma برگزار می‌شود.
همچنین پیش از این، امیر خوشخبر سرپرست تیم ملی والیبال ایران نیز به نحوه میزبانی بلغارستان اعتراض کرده و از شرایط موجود اعلام نارضایتی کرد.
انتهای پیام
