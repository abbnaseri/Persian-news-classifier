تشکیل ستاد فرهنگی برای المپیک ۲۰۲۰
یک ستاد فرهنگی برای المپیک ۲۰۲۰ با مسوولیت وزارت ارشاد تشکیل شده است.
به گزارش ایسنا، برای المپیک ۲۰۲۰ ستاد فرهنگی تشکیل شده که مسؤولیت آن را وزارت ارشاد برعهده دارد و عارف‌نیا، مدیر شرکت توسعه فرهنگی وزارت ارشاد هم به عنوان مسؤول این ستاد انتخاب شده است. از کمیته ملی المپیک شعبانی به عنوان نماینده این نهاد در ستاد فرهنگی حضور دارد. هم‌چنین تعدادی از مدیران سینمایی و هنری هم دیگر اعضای این ستاد را تشکیل می‌دهند. ۲۰ فعالیت در این ستاد تعریف شده است که تشکیل ارکست ملی با ژاپن، تهیه فلش‌های ایران‌شناسی برای بچه‌های ژاپنی که به دو زبان انگلیسی و ژاپنی است و در طول بازی‌ها به آن‌ها داده می‌شود، بررسی تورهای گردشگری که برای بازی‌های المپیک ایرانی‌ها را به ژاپن ببرند از جمله فعالیت‌های این ستاد محسوب می‌شود.
انتهای پیام
