درخواست اتوئو از صلاح برای پیوستن به بارسلونا
مهاجم کامرونی سابق بارسلونا به محمد صلاح توصیحه کرد اگر می‌خواهد یکی از بهترین بازیکنان جهان شود به بارسلونا برود.
به گزارش ایسنا و به نقل از دیلی میرور، ساموئل اتولو مهاجم سابق تیم ملی فوتبال کامرون که برای دیدن جام ملت‌های آفریقا در مصر به سر می‌برد به محمد صلاح توصیه کرد راهی بارسلونا شود. او با اشاره به حضور صلاح در لیورپول گفت: اگر صلاح می‌خواهد در بهترین لیگ جهان که لالیگاست بازی کند و فرصت بازی برابر بهترین‌ها را به دست بیاورد باید به بارسلونا برود. او تمام ویژگی‌های لازم برای تبدیل شدن به بهترین بازیکن جهان را دارد.
محمد صلاح در دو فصل قبل بهترین بازیکن آفریقا شده است و این در حالی است که اتوئو چهار بار این افتخار را توانسته است به دست بیاورد.
اتوئو در پایان گفت: بارسلونا بهترین گزینه برای صلاح است. سبک بازی صلاح به بارسلونا نزدیک‌تر است. رئال مادرید این فرصت را به من داد تا بتوانم خودم را مطرح کنم ولی در بارسلونا توانستم خودم را نشان دهم. صلاح نیز با رفتن به بارسلونا می‌تواند تبدیل به بهترین بازیکن جهان شود. باید ببینیم خود او چنین جاه‌طلبی را دارد یا خیر.
انتهای پیام
