فولاد با ۲ مدافع تمدید کرد
باشگاه فولاد با دو مدافع فصل گذشته خود تمدید کرد.
به گزارش ایسنا، باشگاه فولاد امروز با مجتبی نجاریان برای یک فصل و میلاد بدرقه برای سه فصل تمدید قرارداد کرد.
بدرقه و نجاریان، پرورش یافته آکادمی باشگاه فولاد هستند که فصل گذشته هر کدام به ترتیب ۱۱۸۰ و ۱۲۰ دقیقه برای فولاد به میدان رفته بودند.
فولاد پیش از این نیز شهاب گردان، عباس بوعذار، آبشک، شنانی، قاسم‌نژاد و نامداری را برای فصل نوزدهم به خدمت گرفته بود و با هدایتیان، والی، دورقی و بیت‌سعید تمدید کرده بود.
انتهای پیام
