آغاز تنیس ویمبلدون تحت حمکرانی مثلث قدرت
تنیس ویملبدون دوشنبه با حضور سه حکمران گرند اسلم یعنی نواک جوکوویچ، راجر فدرر و رافائل نادال آغاز می‌شود. 
به گزارش ایسنا و به نقل از آس، صد و سی و سومین دوره تنیس ویمبلدون در حالی امروز (دوشنبه) آغاز می‌شود که باید دید آیا تنیسوری می‌تواند به حکمرانی راجر فدرر، راقائل نادال و نواک جوکوویچ در گرند اسلم پایان دهد یا نه. این سه تنیسور قهرمان ۱۰ گرند اسلم اخیر شده‌اند. سه قهرمانی برای فدرر، چهار قهرمانی برای نادال و سه قهرمانی برای جوکوویچ بود. اندی ماری و استن واورینکا آخرین تنیسورهایی بودند که در حمکرانی "Big Three" (فدرر، نادال و جوکوویچ) وقفه انداختند. ماری در ویمبلدون ۲۰۱۶ و ووارینکا در اپن آمریکا ۲۰۱۶ فاتح گرند اسلم شدند. سال‌ها می‌گذرند اما سه تنیسور بزرگ همچنان به افتخاراتشان می‌افزایند.
جوکوویچ مرد شماره یک جهان امروز رقابت خود را در ویملبدون آغاز می‌کند و از عنوان قهرمانی‌اش دفاع خواهد کرد. از طرفی فدرر و نادال نخستین بازی‌شان سه‌شنبه خواهد بود.
سه تنیسور اهداف بزرگی در سر دارند و می‌توانند تاریخ‌سازی کنند و به همین خاطر تمام تلاش خود را برای فتح سومین گرند اسلم سال خواهند کرد. جوکوویچ فرصت دارد برای دومین سال پیاپی قهرمان ویمبلدون شود. اگر این کار را انجام دهد از سال ۲۰۱۱ تاکنون برای پنجمین بار خواهد بود که این اتفاق میفتد. فدرر هم در حالی دوباره در این مسابقات رقابت خواهد کرد که فرصت دارد به رکورد مارتینا ناوراتیلووا (۹ قهرمانی در ویمبلدون) برسد. نادال می‌تواند برای سومین بار دو قهرمانی پیاپی در خاک رس و چمن را به دست آورد. بیورن بوری در سال‌های ۱۹۷۸ و ۱۹۸۰ توانست این کار را انجام دهد. نادال پیش از این در سال‌های ۲۰۰۸ و ۲۰۱۰ توانسته بود این کار را انجام دهد.
انتهای پیام
