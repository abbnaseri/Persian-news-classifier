مسعود حیدری مدیرعامل سپیدرود رشت شد
 مدیریت باشگاه سپیدرود رشت به مسعود حیدری واگذار شد تا بدین ترتیب او مسئولیت اداره امور این باشگاه در فصل جدید لیگ دسته یک را بر عهده بگیرد.
به گزارش ایسنا، به نقل از سایت سپیدرود، طی قراردادی که به امضای کیومرث بیات، مالک باشگاه سپیدرود و مسعود حیدری رسید، پس از این مدیریت و اداره امور باشگاه سپیدرود برعهده حیدری خواهد بود.
پس از این بیات همچنان به عنوان مؤسس در باشگاه سپیدرود باقی خواهد ماند اما مدیرعاملی و اداره امور این باشگاه از قبیل عقد قراردادهای فوتبالی و اقتصادی و اجازه مذاکره برای واگذاری و مسائل دیگر بر عهده مسعود حیدری خواهد بود.
انتهای پیام
