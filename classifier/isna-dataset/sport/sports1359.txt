پایان یک انتخابات پرحاشیه/هیات وزنه برداری کرمانشاه رییس دار شد
مجمع انتخاباتی هیات وزنه برداری کرمانشاه بالاخره برگزار شد اما بابک سلیمی رای لازم را نیاورد.
به گزارش ایسنا، مجمع انتخاباتی هیأت وزنه برداری کرمانشاه که یکی از پرحاشیه‌ترین انتخابات هیأت‌ها بود، بالاخره برگزار شد و در نهایت علیرضا قهرمانی به عنوان رئیس این هیأت انتخاب شد.
قهرمانی که با بابک سلیمی رقابت داشت با ۸ رأی توانست ریاست هیأت را برعهده بگیرد و سلیمی با ۷ رأی در این انتخابات شکست خورد.
بابک سلیمی رئیس پیشین هیأت بود که اردیبهشت سال ۹۷ دوره ریاست او به پایان رسید اما در این یک سال اخیر با فدراسیون قبل کشمش‌هایی را براثر برگزاری انتخابات داشت و گفته می‌شد به این دلیل که رئیس پیشین فدراسیون، سلیمی را نمی‌خواهد، انتخابات را برگزار نمی‌کند. حتی در این میان یک مرتبه انتخابات در ادیبهشت برگزار ۹۸ شد اما تعداد اعضای مجمع به حد نصاب نرسید و مجمع کنسل شد.
به این ترتیب با برگزاری مجمع انتخاباتی هیأت وزنه برداری کرمانشاه پرونده هیأت‌های بدون رئیس در وزنه برداری بسته شد و در مجمع انتخاباتی فدراسیون تمام هیأت‌ها می‌توانند رأی بدهند.
انتهای پیام
