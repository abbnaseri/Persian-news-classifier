سرپرست دبیری فدراسیون بوکس معرفی شد
رئیس فدراسیون بوکس ایران سرپرست دبیری این فدراسیون را انتخاب کرد.
به گزارش ایسنا، حسین ثوری رئیس فدراسیون بوکس طی حکمی شهریار رحمانی رئیس سابق هیأت بوکس لرستان را به عنوان سرپرست دبیری فدراسیون بوکس انتخاب کرد.
رحمانی همچنین سابقه حضور در تیم ملی بوکس ایران را در کارنامه دارد و در حال حاضر نیز مشاور امور استان‌های فدراسیون ناشنوایان است.




   شهریار رحمانی
  


علیرضا کلانتری دبیر فدراسیون بوکس روز گذشته (سه‌شنبه) ۲۸ خرداد ماه ۱۳۹۸ از سمت خود استعفا داد. حسین ثوری در گفت و گو با ایسنا، دلیل این تصمیم او را فرصت شغلی بهتر اعلام کرده بود.
انتهای پیام
