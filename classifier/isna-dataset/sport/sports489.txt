ژسوس: مسی و رونالدو برزیلی بهترین در تاریخ هستند
مهاجم تیم ملی فوتبال برزیل قبل از رویارویی با آرژانتین در نیمه نهایی کوپا آمه ریکا به ستایش از مسی پرداخت.
به گزارش ایسنا و به نقل از اسکای اسپورت، گابریل ژسوس فصل خوبی را با منچستر سیتی پشت سر گذاشت و توانست سه جام به دست آورد.
این مهاجم برزیلی ; i تیم ملی فوتبال کشورش را در رقابت‌های کوپا آمه ریکا همراهی می‌کند، قبل از دیدار برابر آرژانتین به ستایش از مسی پرداخت.
او گفت: به نظر من مسی و رونالدو برزیلی بهترین بازیکنان تاریخ فوتبال جهان هستند. نمی‌توانم بگویم که کدام یک از این دو بازیکن بهتر هستند اما بدون شک آن‌ها بهترین بازیکنانی هستند که من تا الان در تاریخ فوتبال جهان دیده‌ام.
ژسوس ادامه داد: بازیکنان دیگری مانند رونالدینیو و کریستیانو رونالدو هم بسیار خوب هستند به ویژه رونالدو که سال به سال در حال بهتر شدن است.
این مهاجم برزیلی درباره تقابل با آرژانتین در نیمه نهایی کوپا آمه ریکا هم گفت: این دیداری بین بزرگان فوتبال جهان است. خط دفاعی آرژانتین شب سختی برابر ما خواهد داشت البته باید تاکید کرد که آرژانتین هم مسی را در اختیار دارد؛ البته نباید تنها روی مسی تمرکز کرد چرا که بازیکنان بزرگ دیگری در آرژانتین مثل سرخیو آگوئرو بازی می‌کنند که از بهترین مهاجمان جهان است.
دو تیم آرژانتین و برزیل در نیمه نهایی کوپا آمه ریکا بامداد امشب به مصاف هم می‌روند.
انتهای پیام
