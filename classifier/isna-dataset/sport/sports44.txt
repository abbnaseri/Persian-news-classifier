زمان برگزاری مسابقات بسکتبال باویلچر قهرمانی آسیا تغییر کرد
از سوی فدراسیون جهانی بسکتبال باویلچر، زمان برگزاری رقابت‌های قهرمانی آسیا و اقیانوسیه که قرار بود آبان‌ماه در تایلند برگزار شود به‌دلیل مشکلات اقتصادی میزبان به زمان دیگری موکول شد.
به گزارش ایسنا، رقابت‌های بسکتبال با ویلچر قهرمانی آسیا و اقیانوسیه که قرار بود اوایل آبان به میزبانی تایلند برگزار شود، از سوی فدراسیون جهانی بسکتبال با ویلچر زمان این رقابت‌ها تغییر کرد.
وب سایت IWBF تغییر زمان برگزاری مسابقات قهرمانی آسیا و اقیانوسیه را به دلیل مشکلات اقتصادی میزبان اعلام کرد.
این رقابت‌ها که پیش از این قرار بود اوایل آبان‌ماه برگزار شود از ۶ تا ۱۷ آذر در پاتایا تایلند برگزار خواهد شد.
رقابت‌های بسکتبال با ویلچر قهرمانی آسیا و اقیانوسیه تایلند برای کسب سهمیه پارالمپیک ۲۰۲۰ توکیو است.
انتهای پیام
