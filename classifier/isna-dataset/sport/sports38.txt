آرژانتین در لیگ ملت‌های اروپا بازی می‌کند؟
فاکس اسپورت مدعی شد یوفا به تیم ملی فوتبال آرژانتین پیشنهاد حضور در لیگ ملت‌های اروپا را داده است. 
به گزارش ایسنا و به نقل از آس، تیم ملی فوتبال آرژانتین پس از اخراج لیونل مسی در دیدار رده بندی برابر شیلی و شکست از برزیل در نیمه نهایی که در راس آن VAR قرار داشت همچنان در یک سونامی به سر می‌برد. در حالی که تبعات اظهارات اخیر ستاره آلبی سلسته علیه کنفدراسیون فوتبال آمریکای جنوبی بررسی می‌شود اخبار مختلفی درباره تیم ملی آرژانتین منتشر می‌شود. به نوشته فاکس اسپورت، فدراسیون فوتبال آرژانتین یک پیشنهاد برای بازی در لیگ ملت‌های اروپا دریافت کرده است.
آرژانتین به خصوص با حضور مسی در ترکیب خود در اروپا محبوبیت زیادی دارد. البته این علاقه تنها به خاطر ستاره بارسلونا نیست. بازیکنانی همچون اوتامندی، سرخیو آگوئرو، پائولو دیبالا یا بازیکنان جوان‌تری همچون لوسلسو، پاردس و لائوتارو مارتینس در این قاره پا به توپ هستند. مارس گذشته آرژانتین در یک بازی دوستانه در مادرید برابر ونزوئلا قرار گرفت. برگزاری چنین دیدارهایی در اروپا در سال‌های اخیر بیشتر شده است. اگر آرژانتین این پیشنهاد را بپذیرد می‌تواند بازی‌های مهمی را انجام دهد. به خاطر حضور تیم‌های اروپایی در لیگ ملت‌ها این تیم نمی‌تواند بازی دوستانه خوبی داشته باشد.
فدراسیون فوتبال آرژانتین در حال مشاهده اخباری است که از آینده‌اش در CONMEBOL می‌گویند. در مارس مرحله مقدماتی جام جهانی ۲۰۲۲ قطر آغاز می‌شود و تابستان آینده کوپا آمه ریکا به میزبانی آرژانتین و کلمبیا برگزار می‌شود.
انتهای پیام
