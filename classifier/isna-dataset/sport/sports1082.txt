حذف تیم بسکتبال سه نفره بانوان ایران از جام جهانی
 تیم ملی بسکتبال سه نفره بانوان ایران با سه شکست و یک پیروزی از جام جهانی حذف شد.
به گزارش ایسنا، تیم ملی بسکتبال سه نفره بانوان ایران در آخرین بازی خود از مرحله گروهی جام جهانی برابر چک به میدان رفت و با نتیجه ۸ بر ۲۲ شکست خورد. تیم چک در تمام مدت بازی از ایران پیش بود و تلاش ملی‌پوشان برای جبران نتیجه بی ثمر ماند، تا اینکه در نهایت چک ۲۲ بر ۸ ایران را شکست داد. به این ترتیب تیم ایران با کسب یک پیروزی و سه شکست از جام جهانی بسکتبال سه نفره حذف شد.
ایران در گروه C این مسابقات با اسپانیا، رومانی، چک و مغولستان هم‌گروه بود. ملی‌پوشان در اولین بازی خود برابر اسپانیا قرار گرفتند و با نتیجه ۸ بر ۲۲ شکست خوردند، اما در دومین بازی با نتیجه ۱۹ بر ۱۸ مغولستان را شکست دادند. در ادامه و در سومین دیدار امروز (پنج‌شنبه) ابتدا به مصاف رومانی رفتند و با حساب ۷ بر ۲۱ شکست خوردند و در آخرین دیدار هم مغلوب چک شدند.
تیم ایران با ترکیب سعیده علی، دلارام وکیلی، کیمیا یزدیان طهرانی و شادی عبدالوند با سرمربیگری نیکا بیک لیک لی در این مسابقات شرکت کرد.
جام جهانی بسکتبال سه نفره زنان از ۲۸ خرداد در آمستردام هلند آغاز شده و تا ۲ تیرماه ادامه دارد.
انتهای پیام
