تورس از فوتبال خداحافظی کرد
مهاجم اسپانیایی پس از ۱۸ سال دوران حرفه ای در جهان فوتبال تصمیم گرفت بازنشسته شود.
به گزارش ایسنا و به نقل از آس، فرناندو تورس امروز ( جمعه) اعلام کرد برای همیشه با دنیای فوتبال خداحافظی می‌کند. مهاجم اسپانیایی با منتشر کردن ویدئویی از بهترین لحظات دوران ورزشی اش به این موضوع اشاره کرد.
"ال نینیو" گفت: اکنون زمان پایان دوران بازی ام فرا رسیده است. بیست و سوم ژوئن در یک نشست خبری حاضر خواهم شد تا توضیحات بیشتری بدهم.
تورس سابقه بازی در تیم‌های اتلتیکو مادرید، لیورپول و چلسی را داشت. او در سال ۲۰۱۸ از تیم مادریدی جدا شد و برای ساگان توسو ژاپن بازی کرد. مهاجم اسپانیایی با تیم ملی در سال ۲۰۱۰ قهرمان جهان شد و توانست فاتح یورو ۲۰۰۸ و ۲۰۱۲ شود.
انتهای پیام
