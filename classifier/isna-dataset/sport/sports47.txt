مکزیک با شکست آمریکا قهرمان جام طلایی شد
تیم ملی فوتبال مکزیک توانست با برتری مقابل آمریکا جام قهرمانی ملت‌های آمریکای شمالی و مرکزی را بالای سر ببرد.
به گزارش ایسنا، بامداد امروز (دوشنبه) در دیدار نهایی رقابت‌های جام طلایی (جام ملت‌های آمریکای شمالی و مرکزی) دو تیم ملی مکزیک و آمریکا در ورزشگاه سلجر فیلد شهر شیکاگو با حضور ۶۲ هزار نفر برابر هم قرار گرفتند ولی این دیدار در نهایت با شکست تیم میزبان یعنی آمریکا همراه بود و این تیم مکزیک بود که توانست با تنها گل جاناتان دوس سانتوس در دقیقه ۷۳ حریف خود را شکست دهد و جام قهرمانی را بالای سر ببرد.
آمریکا که از بزرگ‌ترین غایبان جام جهانی روسیه بود، امیدوار بود در خانه بتواند جبران مافات کند و چند ساعت بعد از قهرمانی تیم زنان این کشور در جام جهانی، قهرمانی در جام طلایی را به دست بیاورد ولی در رسیدن به این مهم ناکام بود.


مرورگر شما از ویدئو پشتیبانی نمی‌کند.
   فایل آن‌را از اینجا دانلود کنید: 
  video/mp4


در پایان این دوره از رقابت‌ها جاناتان دیوید مهاجم تیم ملی فوتبال کانادا با زدن ۶ گل توانست عنوان آقای گلی در این دوره از رقابت‌ها را به دست بیاورد.
کارلوس چاواریا ملقب به چوچو تنها بازیکن این رقابت‌ها بود که در لیگ ایران و تیم پدیده بازی می‌کرد و تیم او یعنی نیکاراگوئه در نهایت بین ۱۶ تیم در رده پانزدهم قرار گرفت و تنها از کوبا بهتر عمل کرد.
انتهای پیام
