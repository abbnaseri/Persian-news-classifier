خبر خوب برای سلسائو
هافبک مصدوم برزیل که دیدار قبلی تیمش را از دست داد مشکلی برای حضور در مرحله بعد ندارد و جایگزین کاسیمیرو خواهد شد.
به گزارش ایسنا و به نقل از اسکای اسپورت، تیم ملی فوتبال برزیل میزبان رقابت‌های کوپا آمه ریکا با پیروزی که برابر پرو به دست آورد به عنوان تیم نخست به دور بعد راه پیدا کرد.
در دیدار برابر پرو کاسیمیرو هافبک کلیدی و تأثیر گذار برزیل کارت زرد دریافت کرد تا دیدار بعدی تیمش را از دست بدهد.
خبر خوب برای برزیلی‌ها اینکه فرناندینیو هافبک باتجربه این تیم بدون مشکل در تمرین حضور پیدا کرد.
هافبک منچسترسیتی دیدار قبلی تیمش را به خاطر آسیب دیدگی از دست داد. طبق اعلام تیته سرمربی تیم ملی فوتبال برزیل فرناندینیو جایگزین کاسیمیرو در دیدار بعدی سلسائو خواهد بود.
هنوز حریف بعدی برزیل در مرحله حذفی مشخص نشده است.
انتهای پیام
