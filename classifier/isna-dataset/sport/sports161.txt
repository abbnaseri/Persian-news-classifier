مالیات معوقه فوتبال پرداخت شد/ رفع مسدودی حساب بانکی
مشکل حساب بانکی فدراسیون و سازمان لیگ فوتبال در روزهای آینده حل خواهد شد.
به گزارش ایسنا، حساب‌های فدراسیون و سازمان لیگ فوتبال سوم تیرماه به دلیل عدم پرداخت مالیات عملکردشان توسط سازمان امور مالیاتی مسدود شد.
پس از این اتفاق مسئولان این دو بخش اداره کننده فوتبال در صدد حل این مشکل برآمدند که در این مدت توانستند اصل مالیات را پرداخت کنند و تنها جرائم آن باقی مانده است. همچنین آن‌ها درخواست مساعدت برای کاهش جرائم این مالیات کردند.
با این اوصاف مشکل حساب‌های سازمان لیگ و فدراسیون فوتبال در روزهای آینده حل خواهد شد.
انتهای پیام
