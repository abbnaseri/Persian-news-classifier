آمار بازی لهستان و کانادا در هفته سوم لیگ ملتهای والیبال
آمار بازی تیم‌های ملی کانادا و لهستان در پایان هفته سوم لیگ ملت‌های والیبال ۲۰۱۹ در ارومیه مشخص شد.
به گزارش ایسنا، امروز (یکشنبه) ۲۶ خرداد ماه ۱۳۹۸ در پایان هفته سوم لیگ ملت‌های والیبال ۲۰۱۹ تیم ملی والیبال لهستان توانست با نتیجه ۳ – ۱ تیم کانادا را شکست دهد که آمار این بازی از سوی فدراسیون جهانی منتشر شد.
در این بازی لهستان ۶۱ آبشار موفق، ۷ دفاع روی تور موفق و ۲ امتیاز سرویس را ثبت کرد. همچنین ۳۳ امتیاز تیم ملی والیبال لهستان با اشتباهات و خطاهای بازیکنان کانادا کسب شد.
در پایان این بازی، شارون ورنون با کسب ۳۱ امتیاز برای کانادا، امتیاز آورترین بازیکن زمین شد.
داوید کونارسکی نیز ۲۱ امتیاز را برای تیم ملی لهستان کسب کرد تا امتیاز آورترین بازیکن تیمش معرفی شود.
انتهای پیام
