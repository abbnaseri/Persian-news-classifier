صحبت کاپیتان‌های تیم‌های ملی والیبال استرالیا، پرتغال و فرانسه
کاپیتان‌های تیم‌های ملی والیبال پرتغال، استرالیا و فرانسه با حضور در نشست خبری هفته چهارم لیگ ملت‌های والیبال ۲۰۱۹ در اردبیل، در مورد این مسابقات صحبت کردند.
به گزارش ایسنا، الکساندر فریرا کاپیتان تیم ملی والیبال پرتغال گفت: درباره بازی‌ها باید بگویم هر بازی حکم فینال را دارد. همانطور که سرمربی ما گفت، می‌خواهیم تا آخر تلاش کنیم تا امتیازات بیشتری در ادامه رقابت‌ها کسب کنیم.
مکس استبلس کاپیتان تیم ملی استرالیا نیز گفت: فقط این را می‌توانم بگویم که با دو تیم بسیار خوب در این رقابت‌ها بازی خواهیم کرد.
بنجامین تونیوتی کاپیتان تیم ملی والیبال فرانسه نیز اظهار کرد: برای من و تیمم تجربه خوبی است در اردبیل هستیم. از حضور در ایران خوشحال هستم. تغییرات بسیاری در تیم ما وجود داشت و کار سخت است. اما از این تجربه جدید خوشحالیم.
انتهای پیام
