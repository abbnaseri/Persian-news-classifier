کنفدراسیون فوتبال آمریکای جنوبی پاسخ مسی را داد
کنفدراسیون فوتبال آمریکای جنوبی نسبت به اظهارت اخیر کاپیتان تیم ملی آرژانتین واکنش نشان داد و پاسخ این بازیکن را داد. 
به گزارش ایسنا و به نقل از آس، CONMEBOL نسبت به اظهارات اخیر لیونل مسی واکنش نشان داد. مهاجم تیم ملی فوتبال آرژانتین که در دیدار رده بندی کوپا آمه ریکا ۲۰۱۹ برابر شیلی اخراج شد در مراسم اهدای مدال شرکت نکرد و اعلام کرد این مسابقات به نحوی برنامه ریزی شده است تا برزیل جام قهرمانی را بالای سر ببرد. کاپیتان آلبی سلسته از قضاوت‌های بحث برانگیز داوران نسبت به آرژانتین به شدت عصبانی بود.
کنفدراسیون فوتبال آمریکای جنوبی در این بیانیه نوشت: در فوتبال گاهی پیروز می‌شوید و گاهی شکست می‌خورید. اساس بازی جوانمردانه، پذیرفتن نتایج و احترام به آن است. همچنین نسبت به تصمیمات داور چون آنها نیز انسان هستند. غیر قابل قبول است که به خاطر برخی از اتفاق‌ها در رقابت‌هایی که ۱۲ تیم ملی حضور دارند و همه در یک شرایط برابر هستند اتهاماتی وارد شود که حقیقت ندارد و کوپا آمه ریکا را زیر سوال ببرند. این اظهارات بی احترامی به مسابقات، همه بازیکنان حاضر در جام و اعضای کنفدراسیون فوتبال آمریکای جنوبی است. این سازمان از سال ۲۰۱۶ تلاش بی وقفه‌ای برای شفاف سازی و پیشرفت فوتبال آمریکای جنوبی می‌کند.
این شروع جنگ فدراسیون فوتبال آرژانتین و CONMEBOL پس از داوری بحث برانگیز سامبرانو و دیاس د ویوار است. AFA ابتدا برای کارت قرمز مسی فرجام خواهی خواهد کرد.
انتهای پیام
