قهرمانی رکابزن ملی پوش در لیگ برتر جاده
بهنام آرین قهرمان مرحله نخست لیگ برتر جاده شد.
به گزارش ایسنا و به نقل از فدراسیون دوچرخه سواری، مرحله نخست لیگ برتر دوچرخه سواری جاده از امروز در پارک چیتگر تهران آغاز شد و ۶۰ رکابزن از ۱۲ تیم رقابت خود را به مسافت ۱۳۰ کیلومتر برگزار کردند. در پایان این مسابقات بهنام آرین ملی پوش ایران و نماینده استان اصفهان صاحب عنوان اولی شد و زودتر از سایرین به خط پایان رسید.
اسامی نفرات برتر به ترتیب زیر است: ۱- بهنام آرین از تیم سپاهان اصفهان ۲- سعید صفرزاده از تیم پیشگامان کویر یزد ۳- محمد رجبلو از تیم هیات زنجان این مسابقات فردا نیز در بخش تایم تریل انفرادی در پارک چیتگر برگزار خواهد شد. انتهای پیام
