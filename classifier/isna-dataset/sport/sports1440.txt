صالحی امیری: آینده از آن بسکتبال است
رئیس کمیته ملی المپیک گفت: بین وزارت ورزش، کمیته ملی المپیک و فدراسیون ها همدلی وجود دارد.
به گزارش ایسنا، سیدرضا صالحی امیری در بازدید از اردوی تیم ملی بسکتبال گفت: امروز بین فدراسیون‌های ورزشی، وزارت ورزش و کمیته ملی المپیک همدلی وجود دارد زمانی که با هم یک صدا نباشیم نمی‌توانیم به هدفمان برسیم. همه تصمیم گرفتیم که یک دل و یک صدا با محوریت وزیر ورزش در جهت توسعه ورزش ایران گام برداریم. مطمئنم در این مسیر به پله‌های بالا صعود می‌کنیم.
او در مورد بسکتبال گفت: بسکتبال ورزش مفرحی است و جوانان خوبی دارد. معتقدم آینده از آن بسکتبال است. نسل جدیدی در بسکتبال ظهور کرده است. از طباطبایی که جدی و پیگیر است تشکر می‌کنم. آرزوی ما صعود، موفقیت و سعادت ملی پوشان است.
انتهای پیام
