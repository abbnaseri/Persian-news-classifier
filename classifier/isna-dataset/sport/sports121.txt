شعار ضداسرائیلی مصری‌ها در دقیقه ۷۳
هواداران مصر در دقیقه ۷۳ دیدار برابر آفریقا جنوبی در جام ملت های آفریقا علیه رژیم اشغالگر قدس شعار سر دادند. 
به گزارش ایسنا و به نقل از  elsport، تیم ملی فوتبال مصر در دیدار یک هشتم نهایی جام ملت های آفریقا برابر آفریقا جنوبی با یک گل تن به شکست داد. هواداران مصر و همچنین کاربران زیادی از این کشور در شبکه های اجتماعی در دقیقه ۷۳ علیه رژیم اشغالگر قدس شعار سر دادند و پست‌های انتقادی علیه این رژیم و سران آن منتشر کردند.
این اقدام مصری ها در اعتراض به حضور اسرائیلی‌ها در ورزشگاه‌های مصر بوده است.
دلیل انتخاب دقیقه ۷۳ برای اعتراض نیز به خاطر پیروزی ارتش مصر بر رژیم اشغالگر قدس در جنگ اکتبر ۱۹۷۳ بوده است.
انتهای پیام
