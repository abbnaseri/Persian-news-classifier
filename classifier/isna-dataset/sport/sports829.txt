برنامه مرحله یک چهارم نهایی کوپا آمه ریکا
با پایان یافتن مرحله گروهی کوپا آمه ریکا ۲۰۱۹ برزیل  چهره هشت تیم راه یافته به مرحله یک چهارم نهایی مشخص شد.
به گزارش ایسنا، مرحله گروهی کوپا آمه ریکا ۲۰۱۹ برزیل بامداد امروز (سه شنبه) با برگزاری دو دیدار به پایان رسید تا هشت تیم برتر این رقابت‌ها مشخص شوند.
برزیل، ونزوئلا، پرو، کلمبیا، آرژانتین، پاراگوئه، اروگوئه و شیلی به مرحله یک چهارم نهایی صعود کردند.
در نخستین بازی این مرحله بامداد جمعه برزیل به مصاف پاراگوئه می‌رود. در آخرین ساعات این روز آرژانتین برابر ونزوئلا قرار می‌گیرد.
کلمبیای کارلوس کی‌روش بامداد شنبه به مصاف شیلی می‌رود. دو تیم اروگوئه و پرو هم آخرین دیدار مرحله یک چهارم نهایی را ساعت ۲۳:۳۰ برگزار می‌کنند.
انتهای پیام
