غیبت ستاره‌های فرانسه در فینال لیگ ملت‌های والیبال
تیم ملی والیبال فرانسه با چهار غایب بزرگ عازم بازی‌های فینال لیگ ملت‌های ۲۰۱۹ در شیکاگو شد.
به گزارش ایسنا، ترکیب تیم ملی والیبال فرانسه برای حضور در مرحله فینال لیگ ملت‌های والیبال ۲۰۱۹ در شیکاگو اعلام شد که طبق این لیست چهار غایب بزرگ در میان شاگردان تیلیه وجود دارد.
به این ترتیب تیم ملی والیبال فرانسه برای حضور در آمریکا بازیکنانی چون اروین انگاپت، ژنیا گربنیکوف، استیفن بویه و نیکولا لگاف را در اختیار ندارد. در مرحله مقدماتی لیگ ملت‌ها نیز این بازیکنان برای تیم ملی فرانسه بازی نکردند اما آن‌ها توانستند برای پنجمین دوره متوالی راهی فینال این مسابقات شوند.
فرانسه با کسب ۱۱ برد، ۴ باخت و ۳۴ امتیاز به عنوان تیم چهارم راهی فینال لیگ ملت‌ها شد. شاگردان تیلیه در فینال با تیم‌های آمریکا و روسیه هم گروه هستند.
انتهای پیام
