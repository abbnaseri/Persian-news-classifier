قایق‌های هیات گناوه در آتش سوخت/ پای قاچاقچیان در میان است؟ + عکس و فیلم
قایق‌های هیات قایقرانی شهرستان گناوه درحالی در  آتش سوختند که قاچاقچیان سوخت چند روز پیش از این حادثه ورزشکاران را تهدید کرده بودند که به آن منطقه نیایند.
مهدی زارعی رئیس هیأت قایقرانی استان بوشهر در گفت و گو با ایسنا درباره آتش سوزی در هیأت قایقرانی شهرستان گناوه و سوختن قایق‌ها بیان کرد: در این آتش سوزی ۵ قایق کایاک و ۲ قایق رویینگ سوختند حدود ۱۲۰ میلیون تومان خسارت وارد شد البته به قاچاقچیان سوخت مشکوک هستند و پرونده در اداره آگاهی شهرستان گناوه در دست بررسی است. هیأت گناوه ۶-۷ سال تعطیل بود و در آن منطقه قاچاقچیان سوخت رفت و آمد داشتند. یک ماه و نیم بود که هیأت فعال شد اما سه، چهار روز پیش از حادثه ورزشکاران را تهدید کردند که اینجا نیایند.
زارعی در پاسخ به این پرسش که قرار است دوباره هیأت گناوه فعال شود، تصریح کرد: عده‌ای بودند که از فعال شدن هیأت شهرستان‌ها دل خوش نداشتند و می‌خواستند به من ضربه بزنند اما ما هیأت‌های شهرستان‌ها را فعال کردیم، گناوه هم تازه فعال کرده بودیم که این اتفاق رخ داد اما من قول می‌دهم تا یک ماه دیگر دوباره این هیأت هم فعال شود. چون گناوه از شهرستان‌هایی است که استعدا د و پتانسیل بالایی دارد. من حتی اعلام کردم ورزشکاران گناوه تا فعالیت مجدد هیأت و خرید تجهیزات و قایق‌ها می‌توانند به مرکز استان بیایند و از امکانات هیأت بوشهر استفاده کنند و هزینه‌های خوراک و ایاب و ذهاب و خوابگاه هم بر عهده هیأت استان خواهد بود.







مرورگر شما از ویدئو پشتیبانی نمی‌کند.
فایل آن‌را از اینجا دانلود کنید: video/mp4


انتهای پیام
