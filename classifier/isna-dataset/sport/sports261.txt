هشدار سعید آذری به پرسپولیس برای محرومیت احتمالی رضا شکاری 
مدیرعامل ذوب آهن اعلام کرد که احتمالاً رضا شکاری به خاطر شکایت این باشگاه ظرف چند ماه آینده از بازی کردن محروم شود.


به گزارش ایسنا، سعید آذری درباره هشدار به پرسپولیس در جذب رضا شکاری گفت: وقتی شکاری به طور یک طرف هر فدراسیون فوتبال قراردادش را با ما فسخ کرد و راهی روستوف شد، از او شکایت کردیم و کمیته تعیین وضعیت اقدام این بازیکن را غیرقانونی دانست و ما با استناد به همین مطلب، توسط یک وکیل ایتالیایی در فیفا این موضوع را پیگیری کردیم.
وی ادامه داد: به عنوان کسی که شاید بیش از سایر مدیران تجربه پرونده‌های بین المللی را دارم، از ایرج عرب، مدیرعامل پرسپولیس درخواست دارم در جذب این بازیکن استعلام‌های لازم را از نهادهای مربوطه بگیرد تا سه، چهار بعد با مشکل محرومیت این بازیکن مواجه شود.
مدیرعامل ذوب آهن در برنامه ورزش و مردم گفت: به سبب شکایت ما از شکاری، احتمالاً او به مدت هفت، هشت ماه محروم خواهد شد. پرسپولیس در حال حاضر مشکلی برای جذب این بازیکن ندارد و خطری هم این تیم را تهدید نمی‌کند اما ممکن است سه میلیارد به او بدهد ولی چند ماه بعد شکاری برای چندین ماه محروم شود.
آذری همچنین درباره جدایی شکاری از باشگاه روبین کازان روسیه نیز گفت: قانونی در فدراسیون فوتبال روسیه به تصویب رسیده که تیم‌ها را از داشتن بیش از هشت بازیکن خارجی منع می‌کند. در حال حاضر روبین کازان ۱۴ بازیکن خارجی دارد که شکاری هم به همین دلیل باید از این تیم جدا شود.
انتهای پیام
