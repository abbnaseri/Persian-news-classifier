رقابت‌های یونیورسیاد/ تیم بانوان ایران در تفنگ بادی ششم جهان شد
نخستین روز رقابت‌های تیراندازی دانشجویان جهان، با ششمی تیم ملی ایران در رشته تفنگ بادی بانوان همراه بود.
به گزارش ایسنا و به نقل از فدراسیون تیراندازی، این رقابت‌ها امروز در حالی پیگیری شد که ملی پوشان کشورمان در رشته تفنگ بادی بانوان با ترکیب، نجمه خدمتی، فاطمه کرم زاده و فاطمه صالحی با ۶۲۳.۶، ۶۲۲.۶ و ۶۱۲.۲ امتیاز به ترتیب در جایگاه‌های نوزدهم، بیست و چهارم و پنجاه و نهم جهان به کار خود پایان دادند.
در بخش تیمی این رشته تیم‌های لهستان، چین تایپه و هند به ترتیب اول تا سوم شدند و تیم ملی ایران با امتیاز ۱۸۵۸.۴ در جایگاه ششم ایستاد.
سی امین دوره یونیورسیاد دانشجویان جهان با حضور ۱۲۷ کشور جهان از ۱۲ تا ۲۳ تیرماه به میزبانی شهر ناپل ایتالیا در حال برگزاری است.
انتهای پیام
