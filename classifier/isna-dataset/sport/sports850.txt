زمان انتخابات فدراسیون وزنه برداری اعلام شد
مجمع انتخاباتی فدراسیون وزنه برداری برای تعیین رییس جدید این فدراسیون روز یکشنبه شانزدهم تیرماه برگزار خواهد شد.
به گزارش ایسنا و به نقل از پایگاه خبری وزارت ورزش و جوانان و بر اساس اعلام سید محمد شروین اسبقیان مدیر کل امور مشترک فدراسیون‌ها مجمع انتخاباتی فدراسیون وزنه برداری راس ساعت ده صبح روز یکشنبه شانزدهم تیرماه برگزار خواهد شد. مکان این مجمع متعاقباً" اعلام می‌گردد.
اسبقیان همچنین گفت: بزودی در خصوص زمان برگزاری مجمع انتخاباتی فدراسیون کشتی و نام نویسی از نامزدهای ریاست فدراسیون والیبال هم تعیین تکلیف خواهیم کرد. انتهای پیام
