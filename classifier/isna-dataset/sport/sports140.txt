از حضور کیانوش رستمی در آکادمی ملی المپیک تا غیبت یک رئیس هیات
مجمع انتخاباتی فدراسیون وزنه برداری با حاشیه‌هایی همراه بود.
به گزارش ایسنا، مجمع انتخاباتی فدراسیون وزنه برداری در سالن فارسی آکادمی ملی المپیک برگزار شد. این مجمع با حاشیه‌هایی همراه بود که در ادامه آن را می‌خوانید:
* تا زمان ورود داورزنی به مجمع به خبرنگارها اجازه ورود به مجمع داده نشد.
* در آغاز مجمع درگذشت پرویزجلایر نایب قهرمان المپیک مکزیکو سیتی تسلیت گفته شد.
*سعید علی حسینی و سهراب مرادی که نماینده ورزشکاران بودند با تأخیر وارد مجمع شدند به طوری که ارائه برنامه‌های آخوندی و انوشیروانی به پایان رسیده بود.
*عبدالکریم پورکیان دیر به مجمع آمد به طوری که نوبت ارائه برنامه‌هایش تمام شده بود و دبیر مجمع اعلام کرد غیبت او به منزله انصراف است اما سپس وارد مجمع شد و داورزنی دستور دادبرنامه‌هایش را ارائه دهد.
*انتقاد پورکیان از فدراسیون قبلی و علی مرادی باعث شد چندین بار اسبقیان به او تذکر دهد کاری به گذشته نداشته باشد و برنامه خودش را ارائه دهد.
*وقت هفت دقیقه‌ای به پایان رسیده بود اما همچنان صحبت می‌کرد که رییس هیأت آذربایجان هم گلایه کرد که صحبت کردن را ادامه دهد و گفت: بس است اقای پورکیان کار و زندگی داریم.
*محمد نصیری و مصطفی حکمت پور از پیشکسوتان حاضر در مجمع بودند. زمانی که مرادی می‌خواست برنامه‌هایش را ارائه کند ابتدا از اعضای مجمع خواست نصیری را تشویق کنند.
*رئیس هیأت آذربایجان شرقی در مجمع غایب بود.
*مهران رئیسی و محمد حسین برخواه ناظرین رأی گیری بودند.
* شاهین نصیری نیا، بهادر مولایی، کیانوش رستمی هم به اکادمی ملی المپیک امدند.
* رأی گیری مجمع به صورت دستی برگزار شد.
*سالن فارسی بسیار گرم بود و اعضای حاضر در مجمع را بسیار اذیت کرد.
انتهای پیام
