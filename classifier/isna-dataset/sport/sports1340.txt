بن‌بست در مذاکره استقلال با وریا و حسینی
باشگاه استقلال هنوز نتوانسته است با دو بازیکن خود به توافق برسد.
به گزارش ایسنا، در حالی که برخی رسانه‌ها مدعی شده بودند سیدحسین حسینی و وریا غفوری با استقلال به توافق رسیده و قراردادشان را تمدید کرده‌اند، این دو بازیکن هنوز با آبی‌ها به توافقی دست نیافته‌اند.
بر اساس اطلاعات کسب شده توسط خبرنگار ایسنا رقم درخواستی این دو بازیکن فراتر از انتظار مدیران استقلال بوده تا به این ترتیب ادامه حضور آنها در استقلال در هاله‌ای از ابهام قرار بگیرد.
انتهای پیام
