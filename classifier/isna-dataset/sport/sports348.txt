بونجاح در السد می ماند
مهاجم سرشناس السد به شایعه جدایی خود از این تیم پایان داد و تاکید کرد که در السد باقی می‌ماند.
به گزارش ایسنا و به نقل از الوطن، بغداد بونجاح عملکرد بسیار خوبی در طول دوران حضورش در السد قطر داشته است. درخشش این بازیکن الجزایری باعث شده تا پیشنهادهای زیادی داشته باشد. خبرهای درباره حضور او در لیگ فرانسه به گوش می‌رسید و دو تیم سرشناس مصری هم به دنبال جذب او در تابستان هستند.
بونجاح خیال هواداران السد را راحت و تاکید کرد که در این تیم باقی خواهد ماند.
او گفت: من پیشنهاد دارم اما در السد باقی خواهم ماند. می‌خواهم که به حضورم در السد ادامه دهم.
بونجاح در دو سه فصل اخیر بارها برابر پرسپولیس و استقلال به میدان رفته و همواره عملکرد خوبی از خود نشان داده و موفق به گلزنی شده است.
انتهای پیام
