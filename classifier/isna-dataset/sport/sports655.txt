پایان لیگ برتر فوتبال بانوان/ بمی‌ها جشن قهرمانی گرفتند
لیگ برتر فوتبال بانوان با اهدا جام قهرمانی به تیم شهرداری بم کرمان به پایان رسید.
به گزارش ایسنا، هفته پایانی لیگ برتر فوتبال بانوان امروز (پنجشنبه) برگزار شد و جام قهرمانی به تیم شهرداری بم کرمان اهدا شد.
در این هفته شهرداری بم مهمان ذوب آهن اصفهان بود که با حساب دو بر یک به برتری رسید. بم با ۲۱ پیروزی و یک تساوی عنوان قهرمانی را از آن خود کرد. شهرداری سیرجان، دیگر تیم کرمانی در آخرین بازی خود برابر آذرخش تهران جشنواره گل به راه انداخت و با ۱۱ گل به پیروزی رسید.
ملوان بندرانزلی نیز پنج بر یک برابر نماینده شیراز به برتری رسید اما سپاهان با سه گل مغلوب تیم انتهای جدول شد. البته این شکست تأثیری در جایگاه این تیم نداشت و همچنان سوم ماند.
نتایج هفته پایانی لیگ برتر ذوب آهن اصفهان ۱_ شهرداری بم کرمان ۲ شهرداری سیرجان ۱۱_ آذرخش تهران صفر خلیج فارس شیراز ۱_ ملوان بندرانزلی ۵ سپیدار قائمشهر ۳_ سپاهان اصفهان صفر پالایش گاز ایلام ۲_ راه یاب ملل مریوان ۲ پارس جنوبی بوشهر ۲_ همیاری آذربایجان غربی ۱
 وضعیت رتبه بندی لیگ برتر فوتبال بانوان شهرداری بم کرمان، ۶۴ امتیاز، ۱۰۲ تفاضل گل، شهرداری سیرجان، ۵۷ امتیاز، ۸۱ تفاضل گل سپاهان اصفهان، ۴۶ امتیاز، ۵۴ تفاضل گل راه یاب ملل مریوان، ۴۳ امتیاز، ۳۵ تفاضل گل ذوب آهن اصفهان، ۴۰ امتیاز، ۳۵ تفاضل گل ملوان بندانزلی، ۳۷ امتیاز، ۲۹ تفاضل گل پالایش گاز ایلام، ۳۲ امتیاز، ۵ تفاضل گل همیاری آدربایجان غربی، ۲۰ امتیاز، ۵- تفاضل گل پارس جنوبی بوشهر، ۱۵ امتیاز، ۵۲_ تفاضل گل خلیج فارس شیراز، ۱۲ امتیاز، ۸۱_ تفاضل گل آذرخش تهران، ۱۰ امتیاز، ۱۱۷_ تفاضل گل سپیدار قائمشهر، ۷ امتیاز، ۸۸_ تفاضل گل
انتهای پیام
