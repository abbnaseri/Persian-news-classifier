شکست آرژانتین پس از ۴۰ سال!
آخرین شکست تیم‌ ‌ملی فوتبال آرژانتین در شروع کوپا  آمه ریکا به سال ۱۹۷۹ برمی گشت که کلمبیا پس از ۴۰ سال دوباره آن را برای آلبی سلسته تکرار کرد.
به گزارش ایسنا و ‌به نقل از ESPN، تیم ‌ملی فوتبال آرژانتین در نخستین بازی‌اش در کوپا آمه ریکا با دو گل مغلوب کلمبیا شد. آلبی سلسته با این شکست تنها سه امتیاز این دیدار را از دست نداد بلکه یک رکورد بد به نام خود ثبت کرد. آرژانتین پس از ۴۰ سال در شروع کوپا مغلوب شد. این اتفاق در سال ۱۹۷۹ در دیدار برابر بولیوی رخ داد. در آن بازی بولیوی ۲ بر یک پیروز شد.
در ۱۰۰ سال اخیر آرژانتین تنها دو بار در نخستین بازی اش در این رقابت‌ها مغلوب شده بود. ابتدا در سال ۱۹۱۹ این اتفاق رخ داد. این تیم در ۴۲ دوره حضور ۳۲ پیروزی و ۷ تساوی کسب کرده بود.
کلمبیا در بازی امروز توانست به ناکامی اش برابر آلبی سلسته پایان دهد. این تیم پس از ۵۶۵ دقیقه دروازه آرژانتین را باز کرد. همچنین کارلوس کی روش به طلسم ۱۲ ساله کلمبیا پایان داد و این تیم توانست پس از پیروزی ۲۱ نوامبر ۲۰۰۷ دوباره آلبی سلسته را شکست دهد.
انتهای پیام
