سکون اکثر تیراندازان ایرانی در رنکینگ فدراسیون جهانی
در آخرین رده‌بندی فدراسیون جهانی تیراندازی در ماه جولای ۲۰۱۹ اکثر تیرانداران ایرانی نسبت به ماه قبل تغییری نداشتند.
به گزارش ایسنا، در جدیدترین رده‌بندی فدراسیون جهانی تیراندازی در ماه جولای سال ۲۰۱۹ میلادی، اکثر تیراندازان ایرانی نسبت به ماه قبل تغییری نداشتند. در تفنگ بادی نجمه خدمتی هم‌چنان در رده شانزدهم جهان و الهه احمدی نیز در رده نوزدهم قرار دارند. مهیار صداقت در این ماده با ۲ پله صعود در رده هجدهم ایستاده است.
در تفنگ سه وضعیت زنان نجمه خدمتی هم‌چنان در رده سی و چهارم و الهه احمدی در رده چهل و سوم این ماده ایستاده‌اند. در تپانچه بادی نیز گلنوش سبقت اللهی هم‌چنان در رده شانزدهم و مینا قربانی در رده بیست و یکم جای گرفته‌اند.
در تپانچه ۲۵ متر بانوان نیز هانیه رستمیان همچنان در رده پانزدهم قرار دارد. سجاد پورحسینی در تپانچه بادی مردان هم‌چنان در رده ۲۷ جهان است. در این ماه تیراندازان ایرانی در هیچ‌رویداد برون مرزی شرکت نکرده بودند.
* آخرین رده‌بندی تیراندازان ایران در ماه جولای سال ۲۰۱۹ توسط فدراسیون جهانی تیراندازی:
(رده - نام - ریتینگ - تغییر رده نسبت به ماه قبل)
* تفنگ ۱۰ متر مردان: ۱۸- مهیار صداقت - ۳۶۸ - (۲ پله صعود) ۲۸ - حسین باقری - ۲۶۵ - (بدون تغییر) ۳۹ – امیرمحمد نکونام - ۱۷۹ - (۵ پله سقوط) ۱۰۸ - پوریا نوروزیان - ۲۶ - (۱۰ پله صعود)
 * تفنگ سه وضعیت ۵۰ متر مردان:
۴۳- پوریا نوروزیان - ۱۳۶ - (یک پله صعود) ۷۴- مهیار صداقت - ۴۶ - (یک پله صعود) ۹۸ - امیرمحمد نکونام - ۹ - (۴ پله سقوط)
* تفنگ ۱۰ متر زنان: ۱۶ - نجمه خدمتی – ۴۲۰ - (بدون تغییر) ۱۹ - الهه احمدی - ۳۴۹ - (بدون تغییر) ۲۹- آرمینا صادقیان – ۲۲۶ - (۴ پله سقوط) ۷۰- فاطمه کرم زاده - ۷۲ - (۷ پله سقوط) ۱۸۸ - مه لقا جام بزرگ - ۸ - (۲۹ پله صعود)
* تفنگ سه وضعیت ۵۰ متر زنان: ۳۴- نجمه خدمتی - ۱۸۸ - (بدون تغییر) ۴۳ - الهه احمدی - ۱۳۸ - (یک پله صعود) ۸۲ - فاطمه کرم زاده - ۴۹ - (۱۱ پله سقوط) ۱۰۰- آرمینا صادقیان - ۲۰ - (۱۳ پله سقوط) ۹۰ - مه‌لقا جام بزرگ - ۲۹ - (۸ پله صعود)
* تپانچه ۱۰ متر بادی مردان: ۲۷- سجاد پورحسینی - ۱۴۶ - (بدون تغییر) ۸۰ - وحید گل‌خندان - ۱۵ - (۸ پله صعود) ۸۷ - جواد فروغی – ۱۳ - (۴ پله صعود)
* تپانچه ۱۰ متر زنان: ۱۶ - گلنوش سبقت‌اللهی - ۴۰۵ - (بدون تغییر) ۲۱ - مینا قربانی - ۲۶۷ - (بدون تغییر) ۴۰ - هانیه رستمیان - ۱۳۷ - (۷ پله سقوط) ۱۰۷- آمیتیس جعفری - ۲۱ - (۷ پله صعود)
* تپانچه ۲۵ متر زنان:
۱۵ - هانیه رستمیان – ۴۱۱ - (بدون تغییر) ۲۶ - گلنوش سبقت اللهی - ۲۱۸ - (بدون تغییر)
* تراپ مردان:
۹۱ - نریمان نیکخو - ۲۲ - (۳ پله صعود) ۱۶۴ - امیرحسین آقازاده - ۴ - (یک پله صعود) ۱۵۰ - محمدحسین پرورش نیا – ۶ - (۵ پله صعود)
* تراپ زنان:
۷۷ - سپیده سیرانی - ۱۹ - (۳ پله صعود) ۸۳ - شیوا فرح پور - ۱۶ - (۵ پله صعود) ۸۸ - مرضیه پرورش نیا - ۱۱ - (سه پله صعود) ۱۱۵ - فاطمه امیری بهزادی - یک - (۱۶ پله صعود)
انتهای پیام
