واکنش خامس به احتمال حضور در ناپولی
هافبک تیم ملی فوتبال کلمبیا و رئال مادرید به احتمال حضور در ناپولی واکنش نشان داد.
به گزارش ایسنا و به نقل از elsport، خامس رودریگس فصل خوبی را با بایرن مونیخ پشت سر نگذاشت و به همین خاطر تیم آلمانی علاقه‌ای به تمدید قرارداد او ندارد.
ناپولی مشتری جدی خامس رودریگس است و اگر زیدان علاقه‌ای به بازگشت این بازیکن کلمبیایی نداشته باشد به احتمال خیلی زیاد او راهی ناپولی خواهد شد.
خامس که تیم ملی کلمبیا را در رقابت‌های کوپا آمه ریکا همراهی می‌کند در واکنش به احتمال حضور در ناپولی اینگونه واکنش نشان داد: من هنوز با باشگاه رئال مادرید و زیدان حرفی نزده ام. من بازیکن رئال هستم و قبل از هر چیزی باید این باشگاه تصمیم بگیرد. هنوز نمی دانم که قرار است راهی چه تیمی شوم و آینده چه خواهد شد.
او ادامه داد: می‌خواهم در شرایط کنونی آرامش خود را حفظ کنم و تنها روی رقابت‌های کوپا آمه ریکا تمرکز داشته باشم.
انتهای پیام
