سومی هندبال ساحلی ایران در آسیا و صعود به قهرمانی جهان
 ملی‌پوشان هندبال ساحلی ایران در در دیدار رده بندی رقابت‌های قهرمانی آسیا با برتری به عنوان سوم رسید و مجوز حضور در قهرمانی جهان را بدست آورد.
به گزارش ایسنا، ساحلی پوشان تیم ملی هندبال ایران در دیدار رده بندی رقابت‌های قهرمانی آسیا در چین مقابل ویتنام با نتیجه ۲ بر یک پیروز شدند و به مقام سومی رسیدند.
تیم ملی هندبال ساحلی ایران با کسب این نتیجه مجوز حضور در رقابت‌های قهرمانی جهان ۲۰۲۰ ایتالیا را به دست آورد.
تیم ملی هندبال ساحلی ایران در مرحله گروهی این مسابقات با چهار پیروزی مقابل ژاپن، تایلند، عربستان و پاکستان و یک شکست برابر عمان به عنوان تیم دوم راهی مرحله نیمه نهایی شده بود و در نیمه نهایی مقابل تیم ملی قطر شکست خورد.
هفتمین دوره از رقابت‌های هندبال ساحلی قهرمانی آسیا و انتخابی جهان از ۲۵ خرداد به میزبانی چین آغاز شد. ساحلی‌بازان کشورمان در دوره قبلی هم همین عنوان را به دست آورده بودند.
انتهای پیام
