حساب فدراسیون فوتبال و سازمان لیگ مسدود شد
حساب دو بخش مدیریتی فوتبال ایران مسدود شد.
به گزارش ایسنا، اداره کل امور مالیاتی شمیرانات سه‌شنبه هفته گذشته حساب‌های فدراسیون فوتبال و سازمان لیگ را به خاطر قصور در پرداخت مالیات عملکردشان مسدود کرد. با این حساب پول‌های این دو بخش اداره کننده فوتبال بلوکه شده است. پارسال هم این حساب‌ها مسدود شده بود که به خاطر نپرداختن مالیات بر ارزش افزوده این اتفاق افتاد. انتهای پیام
