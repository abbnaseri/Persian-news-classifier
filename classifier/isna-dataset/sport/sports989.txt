بازداشت عاملان فروش بلیت‌های میلیونی والیبال در بازار سیاه
معاون ورزشی اداره کل ورزش استان اردبیل در مورد فروش بلیت‌های میلیونی بازی ایران و استرالیا گفت: همه نفراتی که این اقدامات غیر اخلاقی را انجام می‌دهند را بازداشت کرده ایم.
به گزارش ایسنا، در حالی که تعدادی از تماشاگران پشت درب سالن رضازاده اردبیل نسبت به فروش بلیت مسابقات در بازار سیاه به چند برابر قیمت اعتراض داشتند، محمدرضا برادران معاون ورزشی اداره کل ورزش استان اردبیل در مورد فروش بلیت‌های میلیونی بازی ایران و استرالیا گفت: همه نفراتی که این اقدامات غیر اخلاقی را انجام می‌دهند را بازداشت کرده ایم و همچنان پیگیر خواهیم بود.
اما افشین داوری سرپرست فدراسیون والیبال با اظهار بی اطلاعی از این موضوع اظهار کرد: این اخبار بعضاً حاشیه‌سازی است.

انتهای پیام
