اسنوکرباز ایران در جمع هشت بازیکن برتر آسیا قرار گرفت
رقابت‌های اسنوکر پانزده توپ قهرمانی آسیا در مرحله یک شانزدهم پایانی انجام شد و طی آن سیاوش مزینی، ملی پوش ایران ضمن قرار گرفتن بین هشت بازیکن برتر آسیا راهی مرحله یک چهارم پایانی شد.
به گزارش ایسنا و به نقل از روابط عمومی فدراسیون بولینگ، بیلیارد و بولس، رقابت‌های اسنوکر پانزده توپ قهرمانی آسیا در مرحله یک هشتم پایانی انجام شد و طی آن سیاوش مزینی با برتری ۴ بر صفر در مقابل لاکشمن راوات از هندوستان راهی مرحله یک چهارم پایانی شد. امیر سرخوش دیگر نماینده ایران در این رقابت‌ها مقابل بابر مسیح از کشور پاکستان با نتیجه ۴ بر ۳ شکست خورد و از دور این مسابقات کنار رفت. سیاوش مزینی امروز (پنج‌شنبه) در مرحله یک چهارم پایانی به مصاف اسجد اقبال از کشور پاکستان می‌رود. رقابت‌های اسنوکر پانزده توپ انفرادی و تیمی و شش توپ انفرادی قهرمانی آسیا ۲۶ خردادماه تا هفتم تیرماه به میزبانی کشور قطر در حال برگزاری است.
تیم ملی اسنوکر ایران با ترکیب امیر سرخوش، احسان حیدری نژاد، سیاوش مزینی و ارسلان اسماعیل نژاد در این رقابت‌ها شرکت کرده است. هم‌چنین در بخش داوری این مسابقات حسن اسماعیل‌زاده، حسام قابلی و اسماعیل خادمی به منظور قضاوت حضور دارند.
انتهای پیام
