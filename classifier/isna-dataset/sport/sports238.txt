مورینیو پیشنهاد هنگفت چینی‌ها را رد کرد
سرمربی پرتغالی به دلایل خانوادگی پیشنهاد تیم گوانگژو چین را رد کرد و حاضر به امضای قرارداد نشد.
به گزارش ایسنا و به نقل از گاردین، ژوزه مورینیو سرمربی پرتغالی اخیراً پیشنهادی از تیم گوانگژو دریافت کرد و گفته شده دیداری نیز با سرمایه‌داران این باشگاه چینی داشته است ولی در نهایت به دلایل خانوادگی پیشنهاد حضور در این تیم را رد کرد. این مربی در منچستریونایتد سالیانه ۱۵ میلیون پوند درآمد داشت و پیشنهادی که چینی‌ها به او ارائه دادند، بیش از این مقدار بوده است.
سرمایه داران گروه املاک اورگراند چین دیدارهایی با ژوزه مورینیو سرمربی پرتغالی داشتند تا او را متقاعد به حضور در شانگهای کنند ولی مخالفت خانواده مورینیو باعث شد تا او قید حضور در لیگ چین را بزند.
به این ترتیب مورینیو بعد از برکناری از هدایت منچستریونایتد هنوز بدون تیم است و این مربی نتوانسته هدایت تیمی را برای فصل جدید بر عهده بگیرد.
تیم شانگهای نیز در نهایت چوی کانگ هائه سرمربی سابق کره جنوبی را به عنوان سرمربی جدید خود انتخاب کرده است.
انتهای پیام
