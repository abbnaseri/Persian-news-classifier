برانکو در تمرین الاهلی عربستان حاضر شد + عکس
رسانه‌های عربستانی از توافق نهایی برانکو با الاهلی خبر دادند و عکسی را از حضور این مربی در تمرین‌های آماده‌سازی پیش‌فصل این تیم منتشر کردند.
به گزارش ایسنا، جدایی برانکو از پرسپولیس قطعی شده و این مربی کروات با الاهلی عربستان به توافق نهایی رسیده است.
سایت اسپورت ۲۴ عربستان پیوستن برانکو به الاهلی را نهایی دانست و تاکید کرد که او با الاهلی قرارداد دو ساله امضا کرده است.
در ادامه این سایت عربستانی نوشت که سایت الریاضیه تصاویری از برانکو را منتشر کرده است که در اتریش در حال آماده‌سازی برای اردوی تابستانی الاهلی است.
تصویری که سایت عربستانی منتشر کرد برانکو را در تمرین الاهلی نشان می‌دهد.

همچنین «ولید سعید» یکی از مسئولان باشگاه الاهلی عربستان در توئیتر اعلام کرد، برانکو ایوانکوویچ فصل آینده سرمربی این تیم خواهد بود.
انتهای پیام
