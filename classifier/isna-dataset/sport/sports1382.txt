بایرن مشتری جدی گرت بیل
بایرن مونیخ به دنبال آن است که گرت بیل را از برنابئو خارج و او را به صورت قرضی در تابستان جذب کند.
به گزارش ایسنا ‌و ‌به نقل از سان، گرت بیل فصل کابوس واری را با رئال مادرید پشت سر گذاشت و انتقادها از او بسیار بالا رفت. به نظر می‌رسد که زیدان اعتقادی به این بازیکن ولزی ندارد و خریدهای جدید کهکشانی‌ها به خوبی نشان می‌دهد که بیل در فصل بعد هم نیمکت نشین خواهد بود.
روزنامه سان نوشت که بایرن مونیخ به دنبال خرید قرضی گرت بیل در تابستان است و نیکو کواچ علاقه زیادی دارد که این بازیکن ولزی را برای یک فصل در اختیار داشته باشد.
بیل دستمزد بسیار بالایی در رئال مادرید دارد و هفته‌ای ۳۵۰ هزار پوند دریافت می‌کند. به نوشته سان بایرن مونیخ مشکلی برای پرداخت این دستمزد برای یک فصل ندارد.
فرانک ریبری و آرین روبن دو بازیکن کلیدی و تاثیرگذار بایرن مونیخ در تابستان از این تیم خداحافظی خواهند کرد و به همین خاطر باواریایی‌ها به دنبال جایگزینان شایسته‌ای برای این دو ستاره خود هستند.
انتهای پیام
