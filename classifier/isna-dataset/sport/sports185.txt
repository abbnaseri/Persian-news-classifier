تمرینات ملوان از امروز آغاز می‌شود
باشگاه ملوان بندرانزلی اعلام کرد تمرینات این تیم از امروز (شنبه) کار خود را آغاز می‌کند.
به گزارش ایسنا، پس از حدود ۲ ماه بلاتکلیفی ملوان و کش و قوس‌های مدیریتی و مالکیتی این تیم قرار است تمرینات این تیم برای فصل آینده لیگ دسته یک از امروز (شنبه) کار خود را آغاز کند.
این تمرین از ساعت ۶:۳۰ بعد از ظهر شروع می‌شود و قرار است با بازیکنان واجد قرارداد، جوانان و امید ملوان آغاز به کار کند و زیر نظر منوچهر درجزی، رئیس آکادمی باشگاه ملوان برگزار شود.
تمرینات باشگاه ملوان در حالی برگزار خواهد شد که هنوز تکلیف مالکیتی این باشگاه هنوز مشخص نشده است و بنا بر این گذاشته شده است که اگر مالک خصوصی مالکیت ۷۰ درصدی باشگاه ملوان را به دست نگیرد، تیم به نیروی دریایی واگذار شود.
انتهای پیام
