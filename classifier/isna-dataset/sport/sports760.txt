اردوی ۴۰ روزه تیم ملی فوتسال برای حضور در آسیا
تیم ملی فوتسال کشورمان از ۴۰ روز قبل از شروع مسابقات فوتسال قهرمانی آسیا به اردو می‌رود.
به گزارش ایسنا، تیم ملی فوتسال کشورمان به عنوان مدافع عنوان قهرمانی آسیا در بازهای سال ۲۰۲۰ آسیا که از ۸ تا ۱۸ اسفند برگزار می‌شود شرکت خواهد کرد. با توجه به این که این دوره از بازی‌ها انتخابی جام جهانی هم هست از اهمیت ویژه‌ای برای کادر فنی برخوردار خواهد بود به همین دلیل از مدت‌ها پیش برنامه آماده‌سازی خود را در اختیار سازمان لیگ قرار داده بود تا برنامه‌های لیگ بر این اساس تنظیم شود.
محمد ناظم الشریعه، سرمربی تیم ملی از سازمان لیگ خواسته بود تا دو ماه پیش از شروع بازی‌ها، لیگ تعطیل شده تا بازیکنان در اختیار تیم ملی باشند اما با توجه به فشردگی بازی‌های لیگ، سازمان لیگ در نهایت با ۴۰ روز اردوی تیم ملی موافقت کرده و به این ترتیب تیم ملی از اواخر دی ماه ۹۷ اردوی نهایی خود برای حضور در مسابقات فوتسال قهرمانی آسیا را برگزار می‌کند.
انتهای پیام
