اولین مدال ایران در یونیورسیاد ۲۰۱۹/ پورحسینی برنز گرفت
نماینده تپانچه ۱۰ متر ایران پس از نمایندگان کره جنوبی و چین به مدال برنز یونیورسیاد دانشجویان جهان در ایتالیا رسید.
به گزارش خبرنگار اعزامی ایسنا از ایتالیا، در دومین روز از سی‌امین دوره یونیورسیاد در ناپل ایتالیا، مسابقات تیراندازی در تپانچه ۱۰ متر مردان و در  استادیوم mostra برگزار شد.
در این ماده سجاد پورحسینی پس از ایستادن در رده ششم مرحله مقدماتی راهی فینال شد و در فینال نیز پس از ورزشکاران کره جنوبی و چین موفق به کسب مدال برنز شد تا اولین مدال آور کاروان ورزشی ایران در این رقابت ها باشد.
این مسابقات فردا در تفنگ‌۱۰ متر مردان پیگیری می‌شود.
سی امین دوره یونیورسیاد از ۱۲ تا ۲۳ تیر ماه در ناپل ایتالیا برگزار می‌شود.
انتهای پیام
