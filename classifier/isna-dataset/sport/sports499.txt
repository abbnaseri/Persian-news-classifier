کسب مدال برنز تیم ملی بسکتبال با ویلچر در تورنمنت چهارجانبه ترکیه
تیم ملی بسکتبال با ویلچر ایران در تورنمنت ترکیه با شکست روسیه به مدال برنز رسید.
به گزارش ایسنا، در ادامه رقابت‌های چهارجانبه بسکتبال با ویلچر که در ترکیه در حال برگزاری است تیم ملی بسکتبال با ویلچر مردان ایران در آخرین دیدار خود در تورنمنت چهار جانبه ترکیه برابر تیم روسیه امروز یکشنبه به میدان رفت و با نتیجه ۶۵ بر ۴۵ به پیروزی رسید.
تیم ملی ایران در دیدارهای گذشته خود برابر تیم کره جنوبی با نتیجه ۷۸ بر ۷۴ و مقابل تیم ترکیه ۷۱ بر ۶۲ نتیجه را واگذار کرد و برابر تیم روسیه با نتیجه ۵۹ بر ۵۰ به برتری دست یافت. تیم‌های بسکتبال با ویلچر ترکیه و کره جنوبی به ترتیب در جایگاه اول و دوم این رقابت‌ها قرار گرفتند.
انتهای پیام
