ششمی تیم سابر بانوان ایران در شمشیربازی قهرمانی آسیا
تیم سابر بانوان ایران در مسابقات شمشیربازی قهرمانی آسیا ششم شد.
به گزارش ایسنا، مسابقات بخش تیمی شمشیربازی قهرمانی آسیا ژاپن از امروز (یکشنبه) آغاز شد. ایران در سابر تیمی بانوان شرکت کرد اما در فلوره مردان نماینده نداشت.
تیم بانوان ایران در پایان رقابت سابر تیمی مقام ششم را کسب کرد.
برای ایران نجمه سازنجیان، کیانا باقرزاده ، فائزه رفیعی و پریماه برزگر به رقابت پرداختند.
*نتایج تیم سابر بانوان ایران به شرح زیر است:
مرحله یک هشتم نهایی:
ایران ۴۵ – ازبکستان ۴۴
مرحله یک چهارم نهایی:
ایران ۳۲ – ژاپن ۴۵
*ایران پس از اینکه موفق به صعود به نیمه نهایی نشد برای کسب مقام پنجم به رقابت پرداخت.
نتایج تیم ایران برای کسب مقام پنجم:
ایران ۴۵ –سنگاپور ۳۸
ایران ۳۱ – هنگ کنگ ۴۵
*تیم ایران با شکست برابر هنگ کنگ ششم شد و هنگ گنگ هم مقام پنجم را به دست آورد.
در ادامه مسابقات بخش تیمی فردا (دوشنبه) رقابت اپه بانوان و سابر مردان برگزار می‌شود و ایران فردا یک مدال را سابر مردان خواهد داشت.
انتهای پیام
