بیرانوند در تمرین پرسپولیس حاضر شد
دروازه‌بان ملی‌پوش پرسپولیس در تمرین این تیم حاضر شد.
به گزارش ایسنا، پس از کش و قوس‌های فراوان، علیرضا بیرانوند که در چند روز اخیر به دنبال جدایی از این تیم و لژیونر شدن بود، در نهایت عصر امروز (چهارشنبه) در تمرین پرسپولیس حضور یافت.
بیرانوند طی روزهای گذشته در ایفمارک و تست پزشکی این تیم حاضر نشد اما از موضع خود کوتاه آمده است و فعلاً مطابق قراردادش با پرسپولیس در تمرینات حاضر شده است.
انتهای پیام
