برترین های دوومیدانی ناشنوایان معرفی شدند
نوزدهمین دوره مسابقات قهرمانی کشور و انتخابی تیم ملی با حضور ۱۱۲ ورزشکار از ۱۸ استان در پیست دوومیدانی مجموعه ورزشی تختی اردبیل برگزار و برترین‌های این رشته در مواد مختلف معرفی شدند.
به گزارش ایسنا، نوزدهمین دوره مسابقات قهرمانی کشور و انتخابی تیم ملی دوومیدانی ناشنوایان در مواد ۱۰۰ متر، ۱۵۰۰ متر، پرتاب وزنه و پرش طول برگزار و در پایان تیم آذربایجان شرقی با ۳۷ امتیاز قهرمان شد، تیم قزوین با ۳۵ امتیاز دوم و چهارمحال و بختیاری و اردبیل با ۳۳ امتیاز سوم شدند.
در صد متر هاشم یادگاری با رکورد ۱۰.۷۲ اول شد، مسلم شیرزاد با رکورد ۱۱.۳۶ دوم شد و سجاد ماهپور با رکورد ۱۱.۴ در جایگاه سوم ایستاد.
در ۱۵۰۰ متر، پوریا صالحی با رکورد ۴.۲۱.۸۱ اول شد، بهرام بیرانوند با رکورد ۴.۲۹.۷۳ در جایگاه دوم ایستاد و اکبر سلطانی با رکورد ۴.۳۷.۰۶ سوم شد.
در پرتاب وزنه، سجاد پیرآیقرچمن با رکورد ۱۵.۹۰ اول شد، بهزاد فولادی با رکورد ۱۱.۹۵ دوم شد و حسن باجلوند با رکورد ۱۱.۳۷ در جایگاه سوم ایستاد.
در پرش طول، یاشار وقار با رکورد ۶.۸۰ در جایگاه اول ایستاد، مبین نظر با رکورد ۶.۱۸ دوم شد و یوسف تقی پور با رکورد ۵.۷۹ در جایگاه سوم قرار گرفت.
در پایان تیم آذربایجان شرقی با ۳۷ امتیاز قهرمان شد، تیم قزوین با ۳۵ امتیاز دوم و چهارمحال و بختیاری و اردبیل با ۳۳ امتیاز سوم شدند.
در ۴۰۰ متر، علیرضا عبادپور با رکورد ۵۳.۳۰ در جایگاه نخست ایستاد، علی علیزاده با رکورد ۵۳.۴۲ دوم شد و سیروان زمانی با رکورد ۵۴.۳۰ سوم شد.
در ۵۰۰۰ متر، مهران سرفراز با رکورد ۱۶.۲۹.۴۱ اول شد، حسین صداقت با رکورد ۱۶.۳۱.۵۵ دوم شد و محمدصادق بخشی پور با رکورد ۱۷.۱۵.۰۰ در جایگاه سوم ایستاد.
در پرش سه گام، کوروش فرهادی با رکورد ۱۳.۵۳ اول شد، محمد هادی صالحی با رکورد ۱۳.۲۷ دوم شد و یاشار وقار با رکورد ۱۳.۲۵ در جایگاه سوم ایستاد.
در پرتاب دیسک، سجاد پیر آیقرچمن با رکورد ۵۲.۱۵ در جایگاه نخست ایستاد، حسن باجلوند با رکورد ۳۹.۴۰ دوم شد و سبحان مردانی با رکورد ۳۶.۳۰ سوم شد.
انتهای پیام
