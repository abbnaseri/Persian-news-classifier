ابراز علاقه فردیناند برای بازگشت به منچستریونایتد
مدافع سابق منچستریونایتد بار دیگر تمایل خودش را به حضور دوباره در این تیم به عنوان مدیر اعلام کرد.
به گزارش ایسنا و به نقل از دیلی میل، بعد از نتایج ضعیف منچستریونایتد در ماه‌های اخیر خبر می‌رسد که این باشگاه قصد دارد تحولات اساسی را در این باشگاه صورت دهد. بعد از آنکه چندین بازیکن یونایتد از جمله والنسیا و آن در هررا از این تیم جدا شدند، اکنون به نظر می‌رسد بازگشت ریو فردیناند به منچستریونایتد دومین اتفاق از تحولاتی است که اوله‌گنار سولسشایر به دنبال آن است.
فردیناند درباره زمزمه‌های بازگشت به منچستریونایتد گفت: همه می‌دانند که من چه حسی به منچستریونایتد دارم و نیازی نیست درباره آن توضیح بدهم. قطعاً آرزو دارم تا بتوانم به این تیم بازگردم و مطمئن هستم که می‌توانم به انجام تحولات موردنظر در منچستریونایتد کمک کنم. برای من مهم نیست در چه زمینه‌ای بتوانم به تیم سابقم کمک کنم. من این آمادگی را دارم تا در هر زمینه‌ای که باشگاه بخواهد به تیم کمک کنم تا بتواند دوباره به شرایط خوب قبل بازگردد. البته هنوز پیشنهادی به من نرسیده است.
منچستریونایتد که سهمیه لیگ اروپا را برای فصل به دست آورده است باید از چندی دیگر اردوی پیش فصل خود را در شرایطی آغاز کند که هنوز فعالیت‌های نقل و انتقالاتی خود را شروع نکرده است.
انتهای پیام
