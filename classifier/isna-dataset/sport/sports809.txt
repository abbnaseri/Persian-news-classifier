تاج هنوز زمان مجمع سازمان لیگ فوتسال را مشخص نکرده است
در شرایطی که قرار بود مجمع سازمان لیگ فوتسال اواخر خرداماه تشکیل شده و اعضای جدید سازمان لیگ مشخص شوند هنوز خبری از برگزاری آن نیست.
به گزارش ایسنا، با پایان مهلت قانونی هیأت رئیسه سازمان لیگ، قرار بود مجمع سازمان لیگ فوتسال اواخر خرداد ماه برگزار شده و اعضای جدید هیأت رئیسه مشخص شوند اما مهدی تاج، رئیس فدراسیون فوتبال برای برگزاری آن در این تاریخ مخالفت کرد.
پس از این اتفاق سازمان لیگ در نامه‌ای جدید به رئیس فدراسیون فوتبال خواستار تعیین زمان برگزاری مجمع شده است اما تاج هنوز به این نامه پاسخ نداده تا زمان برگزاری مجمع در هاله‌ای از ابهام باشد.
این در حالی است که لیگ برتر فوتسال از هفته آینده آغاز خواهد شد و باشگاه‌ها منتظر تشکیل هیأت رئیسه جدید برای سازمان لیگ هستند.
انتهای پیام
