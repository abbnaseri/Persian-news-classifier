دبیر فدراسیون بوکس رفتنی شد!
علیرضا کلانتری پس از پایان قراردادش با فدراسیون بوکس، به سیستان و بلوچستان بر می‌گردد.
به گزارش ایسنا، عصر امروز (سه‌شنبه) ۲۸ خرداد ماه ۱۳۹۸ به دنبال طرح استعفای علیرضا کلانتری از سمت دبیری فدراسیون بوکس، حسین ثوری در گفت و گو با ایسنا خبر جدایی او از فدراسیون را تأیید کرد.
حسین ثوری در این مورد گفت: هیچ بحث ناراحتی یا موردی وجود ندارد و تنها به دلیل پیشنهاد کاری بهتری است که به آقای کلانتری داده‌اند. بنده نیز نمی‌توانم جلوی پیشرفت دوست و برادر خود را بگیرم.
او افزود: قرارداد آقای کلانتری با فدراسیون بوکس در تاریخ ۰۱/‏۰۴/‏۱۳۹۸‬ به پایان می‌رسد و او از بنده درخواست کرد که قراردادش را تمدید نکنم.
رئیس فدراسیون بوکس در پاسخ به این سوال که آیا شخص خاصی را برای جایگزین کردن مد نظر دارد؟ گفت: گزینه‌هایی را از بین خانواده بوکس مد نظر داریم که بعد از جمع بندی نهایی او را معرفی می‌کنیم.
انتهای پیام
