جدایی یوسف العربی و ناکاجیما از الدحیل
دو بازیکن کلیدی الدحیل از این تیم جدا و راهی فوتبال اروپا شدند.
به گزارش ایسنا و به نقل از الوطن، الدحیل از سرشناس‌ترین و بهترین تیم‌های فوتبال قطر و آسیا است که در دو سه سال اخیر بارها برابر نماینده‌های ایران در لیگ قهرمانان آسیا بازی کرده است. به نظر می‌رسد که این باشگاه قطری خود را آماده تغییرات اساسی در تابستان می‌کند.
دو بازیکن کلیدی الدحیل این تیم را ترک کردند و راهی فوتبال اروپا شدند تا استارت تغییرات اساسی در این تیم رقم بخورد.
یوسف العربی گلزن نام آشنای الدحیل بعد از درخشش در این تیم مورد توجه المپیاکوس قرار گرفته و با این تیم به توافق نهایی رسید.
ناکاجیما دیگر بازیکن کلیدی و تاثیر گذار الدحیل است که از این تیم جدا شد. این بازیکن ژاپنی با پورتو قرارداد ۵ ساله امضا کرد این درحالی بود که او با الدحیل قرارداد چهار ساله داشت و تنها یک نیم فصل برای این تیم قطری بازی کرد.
انتهای پیام
