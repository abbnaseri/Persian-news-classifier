نتایج  روز دوم هفته چهارم لیگ ملتهای والیبال ۲۰۱۹
در پایان روز دوم‌ از هفته چهارم لیگ‌ ملتهای والیبال ۲۰۱۹، در حالی که تیم‌های صدرنشین مقابل رقبا پیروز شدند ایران به عنوان نخستین تیم فینالیست شد.
به گزارش ایسنا، بازی‌های روز دوم هفته چهارم لیگ ملت‌های والیبال ۲۰۱۹ از ساعت ۱۵:۳۰ شنبه یکم تیر ماه ۱۳۹۸ آغاز شد و تا بامداد امروز (یکشنبه) ادامه یافت تا اینکه با پیروزی تیم ملی ایران مقابل استرالیا، شاگردان کولاکوویچ به عنوان نخستین تیم پیش از پایان بازی‌های مرحله نخست، به مرحله فینال لیگ ملت‌ها صعود کردند.
در حساس‌ترین بازی‌های روز دوم، برزیل ۳ - ۲ آلمان را شکست داد، آرژانتین ۳ - ۱ ایتالیا را برد و لهستان نیز ۳ - ۲ صربستان را از پیش رو برداشت.
نتایج کامل روز دوم هفته چهارم لیگ ملت‌های والیبال ۲۰۱۹ به شرح زیر رقم خورد: فرانسه ۳ - صفر پرتغال (۲۵-۲۳، ۲۶-۲۴ و ۲۵-۲۳) ایران ۳ - صفر استرالیا (۲۵-۱۹، ۲۵-۱۹ و ۲۵-۱۴) لهستان ۳ - ۲ صربستان (۳۲-۳۰، ۲۱-۲۵، ۲۵-۲۱، ۱۹-۲۵ و ۱۵-۱۱) ایتالیا ۱ - ۳ آرژانتین (۲۲-۲۵، ۲۵-۲۳، ۱۹-۲۵ و ۱۹-۲۵) چین صفر - ۳ ژاپن (۱۹-۲۵، ۲۰-۲۵ و ۲۳-۲۵) بلغارستان صفر - ۳ روسیه (۲۰-۲۵، ۲۰-۲۵ و ۲۱-۲۵) برزیل ۳ - ۲ آلمان (۲۰-۲۵، ۲۵-۱۸، ۲۱-۲۵، ۲۵-۱۷ و ۱۵-۱۳) آمریکا ۱ - ۳ کانادا (۲۲-۲۵، ۲۵-۲۲، ۲۳-۲۵ و ۱۷-۲۵)
تیم ملی ایران در آخرین بازی خود از هفته چهارم لیگ ملت‌های والیبال ۲۰۱۹ در اردبیل، عصر امروز (یکشنبه) ۲ تیر ماه ۱۳۹۸ ساعت ۱۸:۳۰ به مصاف تیم ملی فرانسه خواهد رفت.
انتهای پیام
