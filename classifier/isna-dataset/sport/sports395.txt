اسامی شناگران اعزامی به مسابقات قهرمانی جهان اعلام شد
اسامی شناگران اعزامی به مسابقات شنا قهرمانی جهان (کره‌جنوبی) و قهرمانی جوانان جهان (مجارستان) اعلام شد.
به گزارش ایسنا و به نقل از روابط عمومی فدراسیون شنا، هجدهمین دوره مسابقات شنا قهرمانی جهان ۱۲ تا ۲۸ جولای ۲۰۱۹ (۲۱ تیر تا ۶ مرداد ۱۳۹۸) در شهر گوانگجو کره جنوبی برگزار می‌شود. بر همین اساس کمیته فنی شنا و کادر فنی تیم ملی پس از برگزاری مسابقات انتخابی اسامی شناگران اعزامی به این مسابقات را اعلام کردند. بنیامین قره‌حسنلو و علیرضا یاوری دو نماینده شنای ایران در این مسابقات هستند.
هم‌چنین هفتمین دوره مسابقات قهرمانی جوانان جهان نیز ۲۰ تا ۲۵ اگوست ۲۰۱۹ (۲۹ مرداد تا سوم شهریور ۱۳۹۸) به میزبانی بوداپست مجارستان برگزار خواهد شد. پس از برگزاری مسابقات انتخابی میان نفرات منتخب جوانان لیگ شنا و جایزه بزرگ سال ۱۳۹۷، اسم سه نماینده ایران در این رقابت‌ها اعلام شد. متین سهران، مهرشاد افقری و متین بالسینی سه شناگر جوان اعزامی به مسابقات قهرمانی جوانان جهان هستند.
اسامی شناگران اعزامی به مسابقات شنا قهرمانی جهان (کره‌جنوبی):
بنیامین قره‌حسنلو
علیرضا یاوری

اسامی شناگران اعزامی به مسابقات شنا قهرمانی جوانان جهان (مجارستان):
متین سهران
مهرشاد افقری
متین بالسینی
انتهای پیام
