بلاتکلیفی؛ آخرین وضعیت طارمی با الغرافه
مهاجم ایرانی الغرافه هنوز از این تیم جدا نشده است اما در فهرست فصل بعد آن‌ها هم جایی ندارد.
به گزارش ایسنا و به نقل از الوطن، مهدی طارمی در فصلی که گذشت نتوانست انتظارات را با الغرافه برآورده کند.
قرارداد طارمی با تیم قطری یک فصل و نیم بود و این قرارداد به پایان رسیده است.
روزنامه الوطن نوشت که هنوز طارمی از الغرافه جدا نشده است اما قطعاً این باشگاه قطری علاقه‌ای به تمدید قرارداد بازیکن ایرانی خود ندارد و به دنبال انتخاب جانشینی شایسته برای او در تابستان است.
به گزارش ایسنا، طارمی چند پیشنهاد دارد که در حال بررسی کردن آن‌هاست. پرسپولیس هم دوست دارد که این مهاجم را بار دیگر در ترکیب خود ببیند اما او تاکید کرده که اولویت نخستش در شرایط کنونی فوتبال اروپا است.
انتهای پیام
