دیدار فوتبال امید ایران با اندونزی قبل از قهرمانی آسیا
تیم امید ایران در دیداری دوستانه قبل از شروع رقابت‌های قهرمانی آسیا به دیدار اندونزی خواهد رفت.
به گزارش ایسنا و به نقل از فاکس، تیم ملی فوتبال امید ایران باید در ابتدای سال جدید میلادی در رقابت‌های قهرمانی آسیا و انتخابی المپیک به میدان برود. این تیم قبل از شروع رقابت‌ها باید برابر تیم امید اندونزی قرار گیرد.
راتو دستریا دبیر کل فدراسیون فوتبال اندونزی با تایید این خبر گفت: خیلی خوب است که قرار است دیدار دوستانه‌ای با تیم امید ایران داشته باشیم. ایران از تیم‌های قدرتمند آسیاست و این دیدار دوستانه باعث می‌شود که ما در شرایط خوبی برای مسابقات آتی قرار گیریم.
به گزارش ایسنا، قرعه کشی مرحله نهایی این رقابت‌ها هنوز صورت نگرفته و تیم امید ایران به عنوان یکی از تیم‌های حاضر در این رقابت‌ها امیدوار به کسب سهمیه المپیک خواهد بود.
انتهای پیام
