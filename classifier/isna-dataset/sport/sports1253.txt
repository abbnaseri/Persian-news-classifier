کاسیاس از وضعیت سلامتی‌اش خبر داد
دروازه‌بان پورتو با به اشتراک گذاشتن آزمایش های پزشکی‌اش نشان داد که در وضعیت خوبی قرار دارد.
به گزارش ایسنا و به نقل از آس، ایکر کاسیاس از یکم می که با حمله قلبی روبرو شد دوران نقاهت خود را سپری می‌کند. دروازه‌بان ۳۸ ساله اسپانیایی از آن زمان در مورد وضعیت خود از طریق شبکه‌های اجتماعی اطلاع رسانی می‌کند. آخرین تصویر مربوط به آزمایش‌های پزشکی‌اش بود. در این تصویر کلمه "بهبودی" دیده می‌شود که نشان می‌دهد وضعیت سلامتی‌اش در مسیر خوبی است.
چند روز پیش کاسیاس بازنشستگی‌اش را رد کرد. یک رسانه پرتغالی مدعی شد دروازه‌بان اسپانیایی دیگر برای پورتو بازی نخواهد کرد و به او سمتی از طرف پینتو دا کاستا (رییس باشگاه پورتو) پیشنهاد شده است. کاسیاس دوباره یادآوری کرد اگر بخواهد بازنشسته شود خودش این موضوع را اعلام خواهد کرد. او در ادامه نوشت که اکنون تمرکزش روی بهبودی‌اش است و سپس درباره آینده‌اش تصمیم‌گیری می‌کند.
از طرفی باشگاه پورتو آماده است که یک جایگزین را برای دروازه‌بان اسپانیایی برای فصل آینده پیدا کند.
انتهای پیام
