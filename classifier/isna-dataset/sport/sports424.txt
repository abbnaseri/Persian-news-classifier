سرپرست کاروان ایران در بازی‌های ساحلی جهان مشخص شد
سرپرست کاروان اعزامی به نخستین دوره بازی‌های جهانی ساحلی انتخاب شد.
به گزارش ایسنا و به نقل از کمیته ملی المپیک، طی حکمی از سوی رییس کمیته ملی المپیک، پیمان فخری رییس مرکز نظارت بر تیم‌های ملی به عنوان سرپرست کاروان ایران در نخستین دوره بازی‌های جهانی ساحلی انتخاب شد.
این حکم با حضور نصرالله سجادی، سرپرست کاروان اعزامی به بازی‌های المپیک ۲۰۲۰، طاهره طاهریان، نایب رییس کمیته ملی المپیک و کیکاووس سعیدی، سرپرست دبیر کلی کمیته از سوی رییس کمیته ملی المپیک به وی اهدا شد.
بعد از کناره‌گیری کشور آمریکا از میزبانی نخستین دوره بازی‌های جهانی ساحلی، کشور قطر میزبانی آن را که مهر ماه برگزار می‌شود عهده دار شد.
انتهای پیام
