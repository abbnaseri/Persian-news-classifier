تیموری و محمدی مهر از استقلال جدا شدند
باشگاه استقلال رضایت نامه دو بازیکن خود را صادر کرد.
به گزارش ایسنا، میثم تیموری و فرشاد محمدی مهر بعد از جلسه‌ای که با امیرحسین فتحی مدیرعامل استقلال داشتند، از این تیم جدا شدند.
باشگاه استقلال با صدور اطلاعیه‌ای، این جدایی را تأیید کرد. در متن منتشر شده از سوی باشگاه استقلال آمده:
باشگاه استقلال مراتب تقدیر، تشکر و خسته نباشید خود را از آقایان فرشاد محمدی مهر و میثم تیموری که در لیگ هجدهم در تیم استقلال حضور داشتند، اعلام می‌دارد و برای این دو بازیکن در ادامه مسیر حرفه‌ای و شخصی آرزوی موفقیت و سربلندی دارد.
انتهای پیام
