فاطمه حسام‌ ششمین مدال آور ایران در یونیورسیاد ۲۰۱۹
فاطمه حسام در سی‌امین دوره یونیورسیاد دانشجویان ۲۰۱۹، صاحب مدال برنز مسابقات پومسه انفرادی شد.
به گزارش خبرنگار اعزامی ایسنا از ایتالیا، در نخستین روز از مسابقات تکواندو سی‌امین دوره یونیورسیاد دانشجویان جهان در ناپل ایتالیا، امروز (یکشنبه) مسابقات انفرادی پومسه برگزار شد.
در پایان این مسابقات، فاطمه حسام نماینده بانوان ایران در رده سوم ایستاد و صاحب مدال برنز مشترک با کره جنوبی شد. نمایندگان آمریکا و چین تایپه نیز در رده‌های اول و دوم ایستادند.
پیش از این کوروش بختیار نیز در پومسه انفرادی صاحب مدال برنز شد.
در پایان چهارمین روز از سی‌امین دوره مسابقات، کاروان ایران صاحب یک طلا، دو نقره و سه برنز شده است.
انتهای پیام
