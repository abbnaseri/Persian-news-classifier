توقف رضا علیپور در یک چهارم نهایی جام جهانی سنگنوردی سوئیس
رضا علیپور در مرحله یک چهارم نهایی جام جهانی سنگنوردی سوئیس متوقف شد.
به گزارش ایسنا، قهرمان ماده سرعت ایران و جهان در مرحله یک چهارم نهایی رقابت‌های ویلارس سوئیس در رقابت با نماینده فرانسه از صعود به مرحله نیمه‌نهایی بازماند و هشتم شد.
الکساندر شیکف و دمیتری تیمف روسی در رده اول و دوم این مسابقات ایستادند.
علیپور در مرحله مقدماتی جام جهانی ویلارس سوئیس با زمان ۵.٩٢٣ به مرحله یک هشتم نهایی و با زمان ۶.۰۷۵ به مرحله یک چهارم نهایی راه یافته بود.
رقابت‌های جام جهانی سنگنوردی در ماده‌های سرعت و سرطناب از ۱۳ تا ۱۵ تیر در ویلارس سوئیس در حال برگزاری است. علیپور تنها نماینده ایران در ماده سرعت این رقابت‌ها بود.
رضا علیپور پیش از این در جام جهانی مسکو هفتم، در جام جهانی ووجیانگ چین چهارم و در چونگ کینگ چین پنجم شده بود.
انتهای پیام
