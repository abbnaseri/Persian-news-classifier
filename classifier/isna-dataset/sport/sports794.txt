قضاوت سیمین رضایی در تنیس روی میز المپیک
تنیس روی میز ایران یک نماینده در بخش داوری المپیک توکیو خواهد داشت.
به گزارش ایسنا و به نقل از فدراسیون تنیس روی میز، فدراسیون جهانی تنیس روی میز لیست داوران دعوت شده به المپیک ۲۰۲۰ ژاپن را منتشر کرد . در این لیست که ۲۲ داور زن و مرد از ۲۲ کشور جهان و ۴ داور از میزبان حضور دارند، سیمین رضایی داور بین المللی بلو بج و تنها سرداور بین المللی ایران برای قضاوت بازی‌های المپیک ژاپن انتخاب شد.
رضایی که عضو کمیته قوانین فدراسیون جهانی نیز است از داوران برجسته بین المللی محسوب می‌شود که فینال قهرمانی جهان در سال ۲۰۱۷ دوسلدورف و بسیاری از فینال‌های مهم در مسابقات آسیا و جهان را قضاوت کرده است.
پیش از این حمیدرضا صباغیان دیگر داور بین المللی و بلوبج کشورمان نیز بازی‌های المپیک ۲۰۱۲ لندن را قضاوت کرده است.
انتهای پیام
