مورینیو: اگر نیوکاسل به دنبال رتبه نهمی است، من نیستم
سرمربی پرتغالی در واکنش به پیشنهاد نیوکاسل به او گفت اگر باشگاه به دنبال رتبه نهمی در لیگ برتر است نمی‌تواند هدایت این تیم را بر عهده بگیرد.
به گزارش ایسنا و به نقل از دیلی میل، بعد از برکناری رافائل بنیتس از هدایت تیم نیوکاسل، از ژوزه مورینیو به عنوان یکی از گزینه‌های اصلی هدایت این تیم نام برده شده بود. مربی پرتغالی که هنوز نتوانسته برای فصل جدید هدایت تیمی را بر عهده بگیرد در واکنش به پیشنهاد نیوکاسل گفت: من به دنبال پروژه‌ای هستم که برای بردن و قهرمانی تلاش کند. وقتی برنده نشویم مشکل، من یا بازیکن یا ساختار باشگاه هستیم و من دوست دارم ساختار باشگاه طوری باشد که برای بردن و قهرمانی آماده باشد. به همین خاطر اگر باشگاهی مثلاً نیوکاسل به من پیشنهاد ۱۰ ساله‌ای بدهد تا هدایت این تیم را بر عهده داشته باشم و هدف تیم این باشد که در نیمه بالای جدول باشد و حضور در رده هفتم یک افتخار محسوب شود، من نیستم. شغل بعدی من هدایت تیمی است که برای بردن و قهرمانی تلاش کند.
برکناری رافائل بنیتس تصمیم عجیبی بود که کلاغ‌های فوتبال جزیره لحاظ کردند چون با هدایت این مربی بود که نیوکاسل توانست به لیگ برتر صعود کند. هواداران نیوکاسل نیز از این اخراج بسیار ناراحت هستند و واکنش زیادی به مدیران باشگاه داشتند.
انتهای پیام
