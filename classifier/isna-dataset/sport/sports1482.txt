ایران در سید نخست انتخابی جام جهانی قطر در آسیا
تیم ملی فوتبال ایران در سید نخست قرعه‌کشی مرحله دوم انتخابی جام جهانی قطر در آسیا قرار گرفت.
به گزارش ایسنا، بعد از انتشار رده‌بندی فیفا که در آن تیم ملی ایران همچنان در رده نخست آسیا قرار داشت سیدبندی انتخابی جام جهانی قطر در آسیا نیز مشخص شد.
قرعه‌کشی مرحله دوم انتخابی جام جهانی قطر در قاره آسیا ماه آینده در دوحه برگزار می‌شود و تیم ملی فوتبال ایران در کنار تیم‌های ملی ژاپن، کره جنوبی، استرالیا، قطر، امارات، عربستان و چین در سید نخست جای گرفته است.
۴۰ تیم حاضر در این رقابت‌ها در ۸ گروه ۵ تیمی قرار می‌گیرند که تیم اول هر گروه به اضافه ۴ تیم برتر دوم (۱۲ تیم) به مرحله سوم و نهایی انتخابی جام جهانی راه می‌یابند.
سید یک:
ایران، ژاپن، کره جنوبی، استرالیا، قطر، امارات، عربستان، چین
سید دو:
عراق، ازبکستان، سوریه، عمان، لبنان، قرقیزستان، ویتنام، اردن
سید سه:
فلسطین، هند، بحرین، تایلند، تاجیکستان، کره شمالی، تایوان، فیلیپین
سید چهار:
ترکمنستان، میانمار، هنگ‌کنگ، یمن، افغانستان، مالدیو، کویت، مالزی
سید پنج:
اندونزی، نپال، سنگاپور، کامبوج، بنگلادش، مغولستان، گوام، (یک تیم دیگر در آینده مشخص می‌شود)
بر این اساس سخت‌ترین گروه برای ایران به عنوان مثال می‌تواند شامل تیم‌های عراق، تایلند، کویت و اندونزی باشد.
انتهای پیام
