توصیه جالب فان دایک به بازیکنان جوان
ستاره هلندی لیورپول که شانس رسیدن به توپ طلا را دارد توصیه جالبی به بازیکنان جوان داشت.
به گزارش ایسنا و به نقل از اسکای اسپورت، ویرجیل فان دایک فصل بسیار خوبی را با لیورپول پشت سرگذاشت و توانست با این تیم قهرمانی در لیگ قهرمانان اروپا را به دست آورد.
نمایش درخشان فان دایک در لیورپول باعث شده تا او حتی شانس کسب توپ طلا را هم داشته باشد.
این بازیکن هلندی توصیه جالبی به بازیکنان جوان داشت و تجربه خود را برای تبدیل شدن به یک بازیکن بزرگ در اختیار آنها قرار داد.
او گفت: من برای تبدیل شدن به یک بازیکن بزرگ کارم را از فوتبال خیابانی آغاز کردم. وقتی که بچه بودم فوتبال پنج نفر زیاد بازی می‌کرد. بسیاری از اوقات در خیابان‌ها بازی می‌کردیم. من در آن زمان به بازی هجومی علاقه داشتم و مهاجم بودم و به همین خاطر به خوبی می‌توانم تفکرات مهاجمان را بخوانم.
فان دایک ادامه داد: به نظر هر بازیکنی که می‌خواهد به مدافع و یا مهاجم بزرگی تبدیل شود باید فوتبال خود را از خیابان‌ها شروع کند. توصیه من به جوانان این است که در نهایت تواضع باشند و برای موفق شدن سخت تلاش کنند و در کنار آن از کاری که انجام می‌دهند لذت ببرند. این مهم‌ترین چیزی است که در ذهن من وجود دارد.
انتهای پیام
