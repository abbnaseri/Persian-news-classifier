روسیه با شکست کانادا موقتا صدرنشین لیگ ملت‌های والیبال شد
تیم ملی والیبال روسیه با شکست دادن کانادا موقتاً به صدر جدول لیگ ملت‌های والیبال ۲۰۱۹، صعود کرد.
به گزارش ایسنا، از ساعت ۱۵:۳۰ امروز (شنبه) ۲۵ خرداد ماه ۱۳۹۸ بازی‌های روز دوم هفته سوم لیگ ملت‌های والیبال ۲۰۱۹ در ارومیه با دیدار دو تیم روسیه و کانادا به میزبانی سالن غدیر آغاز شد که این بازی با حساب ۳ – ۱ به سود روسیه پایان یافت تا موقتاً به صدر جدول لیگ ملت‌های والیبال ۲۰۱۹ صعود کنند.
در حالی که ست نخست این بازی را روسیه با نتیجه ۲۳ – ۲۵ پیروز شده بود، در ست دوم با حساب ۲۵ – ۲۲ نتیجه را به کانادا واگذار کرد تا بازی مساوی شود. در ادامه اما باز هم این تیم روسیه بود که توانست ست‌های سوم و چهارم را با نتایج ۲۵ – ۲۰ و ۲۵ – ۲۳ با پیروزی پشت سر بگذارد تا در مجموع ۳ – ۱ پیروز این بازی شده با کسب ۷ برد و یک باخت موقتاً صدرنشین لیگ ملت‌های ۲۰۱۹ شود.
تیم ملی کانادا نیز با این نتیجه چهارمین باخت خود در لیگ ملت‌های والیبال ۲۰۱۹ را در ارومیه تجربه کرد.
نتایج چهار ست این بازی به شرح زیر رقم خورد: ست اول: ۲۳ – ۲۵ روسیه ست دوم: ۲۵ – ۲۲ کانادا ست سوم: ۲۰ – ۲۵ روسیه ست چهارم: ۲۳ – ۲۵ روسیه
تیم ملی ایران نیز تا ساعاتی دیگر در دومین بازی خود از هفته سوم یگ ملت‌های والیبال ۲۰۱۹ در سالن غدیر ارومیه به مصاف تیم ملی لهستان خواهد رفت. ایران در بازی نخست این هفته کانادا را ۳ بر صفر شکست داد، اما لهستان با نتیجه سه بر یک نتیجه را به روسیه واگذار کرد.
انتهای پیام
