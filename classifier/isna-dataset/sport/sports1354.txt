غیبت حدادی در دایموند لیگ مراکش
قهرمان پرتاب دیسک آسیا به مسابقات دایموند لیگ مراکش دعوت نشد.
به گزارش ایسنا، مرحله هفتم مسابقات دو و میدانی دایموند لیگ که قرار است امشب (یکشنبه) ۲۶ خردادماه در مراکش برگزار شود که با غیبت قهرمان پرتاب دیسک آسیا مواجه شده است. عدم حضور احسان حدادی در استارت لیست پرتاب دیسک مسابقات دایموند لیگ مراکش ابهام بزرگی در غیبت قهرمان پرتاب دیسک آسیا به وجود آورده است.
حدادی در واکنش به عدم دعوتش در این مرحله از مسابقات دایموند لیگ، دلیل این موضوع را تصمیم مسئولین برگزاری مسابقات دایموند لیگ دانسته است. وی عنوان کرده که امتیاز این دوره از مسابقات را با عدم حضورش از دست داده و برای حضور در مرحله نهایی مسابقات دایموند لیگ کار سختی خواهد داشت.
احسان حدادی در مسابقات دایموند لیگ دوحه قطر در پرتاب دیسک با رکورد ۶۶.۷۸ متر به عنوان سومی رسید. حدادی در دیگر مرحله مسابقات دایموند لیگ با رکورد ۶۵.۳۴ در استکهلم سوئد به عنوان پنجمی دست یافت.
 انتهای پیام
