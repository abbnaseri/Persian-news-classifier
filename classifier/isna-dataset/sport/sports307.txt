امیری و کی‌روش در تیررس تراکتور
باشگاه تراکتور به منظور تقویت خط هجومی خود خواهان جذب بازیکن فصل پیش سپاهان و وینگر ملی‌پوش تیم ملی است.
به گزارش ایسنا، با جدا شدن چند بازیکن از جمله لی اروین و آنتونی استوکس، باشگاه تراکتور به دنبال به خدمت گرفتن چند بازیکن در خط حمله خود است که در این بین به سراغ بازیکنان سابق سپاهان و پرسپولیس رفته است. تراکتوری‌ها پای مصطفی دنیزلی را برای مذاکره با ترابزون به منظور به خدمت گرفتن وحید امیری به میز مذاکره باز کرده‌اند و با توجه به حضور امیری در لیست مازاد این تیم ترکیه‌ای، به نظر می‌رسد ملی پوش ایرانی خیلی زود دوباره به لیگ برتر ایران برگردد.
همچنین استنلی کی‌روش که هنوز با مسئولان سپاهان به توافق نرسیده است، حالا نام یک تیم ایرانی دیگر را هم در بین تیم‌های پیشنهاددهنده به او می‌بیند. تراکتور دنیزلی قصد این را دارد تا آقای گل فصل پیش لیگ ایران را جایگزین استوکس کند و پیشنهاد مالی خوبی را نیز در اختیار او قرار داده است. این مهاجم برزیلی تا ۲ هفته فرصت دارد تا پاسخ پیشنهاد تراکتور را بدهد و اگر مذاکرات خوب پیش برود، او در لیگ نوزدهم قرمزپوش خواهد بود.
انتهای پیام
