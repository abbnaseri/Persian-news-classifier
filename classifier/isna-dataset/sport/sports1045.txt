سرعتی زن تیم‌ ملی والیبال ایران: در ست اول غافلگیر شدیم
ملی‌پوش تیم‌ملی والیبال ایران می‌گوید: در ست اول مقابل پرتغال غافلگیر شدیم.
به گزارش ایسنا، علی‌اصغر مجرد سرعتی زن‌جوان تیم ملی والیبال ایران پس از پیروزی مقابل تیم ملی پرتغال در جمع خبرنگاران گفت: بازی سختی بود، متأسفانه در ست نخست غافل‌گیر شدیم و این ست را واگذار کردیم. در ادامه کنترل بازی را در دست گرفتیم و موفق شدیم برنده زمین را ترک کنیم.
او در مورد بازی فردا مقابل استرالیا و بازی روز یکشنبه با فرانسه نیز گفت: استرالیا رقیب همیشگی ما در آسیاست و قطعاً کار آسانی مقابل این تیم نخواهیم داشت. بازی با فرانسه نیز شرایط خاص خودش را دارد چرا که یکی از قدرتمندترین تیم‌ها در دنیا به شمار می‌رود.
سرعتی زن تیم ملی والیبال ایران ادامه داد: در هر صورت ما همه تلاشمان را به کار می‌گیریم تا با پیروزی مقابل این دو تیم صعودمان به شیکاگو را قطعی کنیم.
انتهای پیام
