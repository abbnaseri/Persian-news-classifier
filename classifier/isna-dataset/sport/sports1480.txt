ریبری از بی عدالتی بزرگ دوران فوتبالیش گفت
ستاره فرانسوی بایرن مونیخ، نرسیدن توپ طلا به او در سال ۲۰۱۳ را بدترین اتفاق دوران ورزشی‌اش دانست.
به گزارش ایسنا ‌و ‌به نقل از elsport، سال ۲۰۱۳ را باید بهترین سال دوران فوتبالی فرانک ریبری دانست. این هافبک فرانسوی در آن سال با بایرن مونیخ بازی‌های درخشانی را به نمایش گذاشت و سه گانه فوتبال آلمان و اروپا را به دست آورد.
ریبری در آن سال ۲۲ گل به ثمر رساند و ۱۸ پاس گل هم داد و با توجه به کسب سه گانه از شانس‌های اصلی کسب توپ طلا بود و در بین سه نامزد نهایی قرار گرفت اما جالب اینکه با وجود این همه افتخار در جایگاه سوم قرار گرفت.
ستاره فرانسوی بایرن مونیخ ناکامی خود در کسب توپ طلا را فراموش نکرده است و از آن به عنوان ناعدالتی بزرگ یاد کرد.
او گفت‌: آن اتفاق فراتر از یک ناامیدی بود. این ناعادلانه‌ترین اتفاق دوران فوتبالی من بود. در آن سال در اوج بودم و همه جام‌ها را به دست آوردم اما در نهایت توپ طلا به من نرسید و این برای قابل هضم نبود. در آن سال چیزی از لیونل مسی و کریستیانو رونالدو کم نداشتم اما باز هم توپ طلا را به دست نیاوردم.
انتهای پیام
