انصراف کوروش باقری و عابدینی به نفع انوشیروانی/ پورکیان رسید
دو کاندیدا به نفع سجاد انوشیروانی از کاندیداتوری انتخابات فدراسیون وزنه برداری انصراف دادند.
به گزارش ایسنا، مجمع انتخاباتی فدراسیون وزنه برداری ساعت از ساعت ۱۰ صبح در آکادمی ملی المپیک آغاز شده است. در این مجمع هشت نفر کاندیدا بودند که دو کاندیدا به نفع سجاد انوشیروانی انصراف دادند.
کوروش باقری و نصرت اله عابدینی نفراتی هستند که به نفع سجاد انوشیروانی کنار رفتند.
حسین رضازاده هم در مجمع حاضر نشد و غیبت داشت.
پورکیان هم زمانی که اسمش اعلام شد در مجمع حاضر نبود و دبیر مجمع اعلام کرد به منزله انصراف است. اما او سرانجام با تأخیر رسید و دبیر مجمع گفت بنا بر دستور داورزنی می‌تواند برنامه‌هایش را اعلام کند.
در حال حاضر مجمع وزنه برداری با پنج کاندیدا محمدرضا آخوندی، علی مرادی، سجاد انوشیروانی، فرشاد غزالیان و عبدالکریم پورکیان پیگیری می‌شود.
 
انتهای پیام
