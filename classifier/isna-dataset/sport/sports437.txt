توپ‌های فوتسال به شروع لیگ می‌رسد
با ترخیص توپ‌های لیگ برتر فوتسال از گمرک، سازمان لیگ فوتسال در تلاش است آنها را به هفته اول لیگ برتر برساند.
به گزارش ایسنا، هفته اول لیگ برتر فوتسال از پنج‌شنبه ۱۳ تیرماه استارت می‌خورد این در حالی است که هنوز تیم‌ها با توپ‌های قدیمی تمرین می‌کنند و توپ‌های جدید به دست آن‌ها نرسیده است. در جلسه دوشنبه سازمان لیگ فوتسال در مورد وضعیت توپ‌ها بحث شد و این‌طور که خبر رسیده توپ‌ها از گمرک ترخیص شده و وارد فرودگاه امام خمینی (ره) شده است.
سازمان لیگ نیز در تلاش است تا زودتر این توپ‌ها را به شهرهای مختلف و سالن محل برگزاری بازی‌ها رسانده تا فصل جدید لیگ برتر با توپ‌های جدید استارت بخورد.
انتهای پیام
