مس سونگون، حریفانش در آسیا را شناخت
هم‌گروه‌های نماینده ایران در جام باشگاه‌های فوتسال آسیا ۲۰۱۹ تایلند مشخص شدند.
به گزارش ایسنا، مراسم قرعه‌کشی جام باشگاه‌های فوتسال آسیا ۲۰۱۹ امروز (پنج‌شنبه) در مالزی برگزار شد و تیم‌ها رقیبان خود را شناختند.
تیم مس سونگون ورزقان نماینده ایران با ناگویا ژاپن، الظفره امارات متحده عربی و کاظمه کویت در گروه چهارم جام باشگاه‌های آسیا ۲۰۱۹ قرار گرفت.
جام باشگاه‌های فوتسال ۲۰۱۹ از شانزده تا بیست و ششم مرداد در تایلند برگزار خواهد شد.
انتهای پیام
