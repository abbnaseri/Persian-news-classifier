فوتسال ایران در رده سوم جهان
تیم ملی فوتسال ایران در رده‌بندی جهانی همچنان جایگاه سوم را در اختیار دارد.
به گزارش ایسنا، رده‌بندی تیم‌های ملی فوتسال جهان از سوی سایت futsalworldranking اعلام شد و بر این اساس تیم ملی ایران با ۱۶۶۳ امتیاز در رده سوم قرار دارد. این در حالی است که روسیه با دو امتیاز کمتر، رده چهارم را به خود اختصاص داده است.
در این رنکینگ، برزیل با ۱۸۷۶ و اسپانیا با ۱۷۶۳ امتیاز رتبه‌های اول و دوم را در اختیار دارند.
تیم ملی فوتسال ایران در آسیا نیز صدرنشین است و ژاپن، تایلند و ازبکستان رتبه‌های دوم تا چهارم را به خود اختصاص داده‌اند.

انتهای پیام
