طرح "آینده سازان ورزش در محلات کم برخوردار" اجرا می‌شود
طرح "آینده سازان ورزش در محلات کم برخوردار" با هدف نهادینه کردن ورزش شهروندی در محلات پایتخت، اجرایی می‌شود.
به گزارش ایسنا و به نقل از روابط عمومی سازمان ورزش شهرداری تهران، این سازمان با اجرای طرحی جدید موسوم به "آینده سازان ورزش در محلات کم برخوردار" گامی دیگر در راستای تحقق سیاست‌های کلان شهرداری در عرصه‌ی ورزش شهروندی و همگانی بر می‌دارد.
بر این اساس، طرح آینده سازان ورزشی با تدوین گام‌های اجرایی همچون تشکیل تیم قهرمانان و پیشکسوتان ورزشی به منظور حضور در محلات و برگزاری رقابت‌های دوستانه، زمینه‌ی جذب و جلب مشارکت شهروندان در عرصه ورزش را فراهم خواهد کرد.
در طرح یادشده، همچنین تعامل با دستگاه‌های اجرایی همچون آموزش و پرورش، بهزیستی و … در دستور کار قرار گرفته است.
اجرای این طرح از اوایل تیرماه سال جاری در منطقه ۲۰ شهرداری کلید می‌خورد.  
انتهای پیام
