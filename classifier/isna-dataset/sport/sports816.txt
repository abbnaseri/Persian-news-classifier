الاهلی عربستان مشتری بشار رسن
باشگاه الاهلی به دنبال جذب هافبک عراقی پرسپولیس در فصل نقل و انتقالات تابستانی است.
به گزارش ایسنا، بشار رسن یکی از بازیکنان خوب و تأثیر گذار پرسپولیس در دوران برانکو ایوانکوویچ بود. بشار برای تمدید قرارداد با سرخ پوشان بر سر مسائل مالی به مشکل خورده و با توجه به بازگشت فرشاد احمد زاده به نظر می‌رسد که هافبک عراقی پرسپولیس از این تیم جدا می‌شود.
سایت لوما نیوز از الاهلی عربستان به عنوان مشتری جدید بشار رسن عراقی سخن به میان آورد و نوشت که هافبک پرسپولیس یکی از بازیکنان مورد علاقه الاهلی در تابستان است.
به گزارش ایسنا، به نظر می‌رسد که رسن تنها بازیکن پرسپولیس باشد که برانکو دوست دارد که او را به الاهلی ببرد، چرا که از یک طرف بازیکنان ایرانی راهی لیگ عربستان نمی‌شوند و از طرف دیگر هم ماریو بودیمیر با توجه به حضور عمر السومه در الاهلی گزینه مناسبی برای حضور در این تیم عربستانی نیست و رادو هم قراردادش را با سرخ پوشان تمدید کرد.
انتهای پیام
