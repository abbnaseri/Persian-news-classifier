 برتری تیم ملی هندبال ساحلی مقابل تایلند
 ساحلی بازان هندبال ایران در دومین دیدار خود در رقابت‌های قهرمانی آسیا مقابل تایلند به برتری رسیدند.
به گزارش ایسنا، در دومین روز از رقابت‌های هندبال ساحلی قهرمانی آسیا تیم ملی هندبال ایران در دومین دیدار خود برابر تایلند قرار گرفت و با حساب ۲ بر یک به برتری رسید.
این تیم روز گذشته نیز توانسته بود در نخستین دیدارش مقابل ژاپن به برتری برسد. تیم ملی هندبال ساحلی ایران باید فردا به مصاف عربستان برود.
نتایج دیدارهای تیم ملی هندبال ساحلی ایران در رقابت‌های قهرمانی آسیا:
ژاپن صفر – ایران ۲
تایلند یک – ایران ۲
هفتمین دوره از رقابت‌های هندبال ساحلی قهرمانی آسیا و انتخابی جهان از ۲۵ خرداد به میزبانی چین آغاز شد و تا اول تیرماه ادامه دارد. تیم ملی هندبال ساحلی ایران در گروه دوم با عمان، تایلند، پاکستان، ژاپن و عربستان همگروه است. در گروه نخست نیز قطر، ویتنام، چین تایپه، افغانستان، اندونزی و فیلیپین قرار دارند.
انتهای پیام
