اولین پیروزی تیم ملی هندبال ساحلی در قهرمانی آسیا
تیم ملی هندبال ساحلی ایران در اولین دیدار خود در رقابت‌های قهرمانی آسیا مقابل ژاپن به برتری رسید.
به گزارش ایسنا، رقابت‌های هندبال ساحلی قهرمانی آسیا از امروز ۲۵ خردادماه آغاز شد که تیم ملی هندبال ایران در نخستین دیدار خود برابر ژاپن قرار گرفت و با حساب ۲ بر صفر به برتری رسید.
نیمه اول این دیدار با نتیجه ۲۲ بر ۱۰ و در نیمه دوم با حساب ۱۶ بر ۱۰ به برتری رسیدند.
نتایج دیدارهای روز نخست رقابت‌های هندبال ساحلی قهرمانی آسیا:
افغانستان صفر – چین تایپه ۲
پاکستان یک – تایلند ۲
اندونزی صفر – ویتنام ۲
ژاپن صفر – ایران ۲
فیلیپین – قطر در حال برگزاری
عربستان – عمان در حال برگزاری
هفتمین دوره از رقابت‌های هندبال ساحلی قهرمانی آسیا و انتخابی جهان از امروز به میزبانی چین آغاز شده و تا اول تیرماه ادامه دارد. تیم ملی هندبال ساحلی ایران در گروه دوم با عمان، تایلند، پاکستان، ژاپن و عربستان همگروه است و در دومین دیدار خود باید به مصاف تیم تایلند برود. در گروه نخست نیز قطر، ویتنام، چین تایپه، افغانستان، اندونزی و فیلیپین قرار دارند.
انتهای پیام
