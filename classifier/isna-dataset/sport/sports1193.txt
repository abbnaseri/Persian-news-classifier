حضور ۴ کاراته‌کای ایران در لیگ جهانی کانادا
۴ ملی پوش کاراته ایران در سومین مرحله لیگ سری آ به میزبانی کانادا که روزهای ۳۱ خرداد تا ۲ تیرماه برگزار می‌شود، شرکت می‌کنند.
به گزارش ایسنا، در سومین مرحله لیگ سری آ که به میزبانی مونترال کانادا برگزار می‌شود، ۷۶۰ کاراته کا از ۷۹ کشور حضور دارند.
حمیده عباسعلی، هامون درفشی پور، بهمن عسگری و سجاد گنج زاده ۴ ملی پوشی هستند که برای شرکت در این رقابتها عازم این کشور شدند و از روز جمعه ۳۱ خرداد ماه به روی تاتامی می‌روند.  برنامه مسابقات که از روز جمعه آغاز می‌شود به ترتیب زیر است: جمعه ۲۱ ژوئن( ۳۱ خردادماه) مسابقات مقدماتی کاتای تیمی بانوان و کاتای انفرادی مردان اوزان ۵۰-، ۵۵- و ۶۱- کیلوگرم بانوان و اوزان ۸۴- و ۸۴+ کیلوگرم مردان  شنبه ۲۲ ژوئن( اول تیرماه) مسابقات مقدماتی کاتای انفرادی بانوان و کاتای تیمی مردان اوزان ۶۸- و ۶۸+ کیلوگرم بانوان و اوزان ۶۰-،۶۷- و ۷۵- کیلوگرم مردان  یکشنبه ۲۳ ژوئن (۲ تیرماه) رده بندی و فینال دو بخش کاتا و کومیته
انتهای پیام
