عبدی افتخاری سرپرست کاروان ایران در المپیک زمستانی جوانان شد
سرپرست کاروان ایران برای بازی‌های المپیک زمستانی ۲۰۲۰ تعیین شد.
به گزارش ایسنا، بازی‌های المپیک زمستانی جوانان در سال ۲۰۲۰ و به میزبانی لوزان سوئیس برگزار می‌شود بر این اساس سرپرست کاروان ایران در این بازی‌ها انتخاب شد.
سید عبدی افتخاری به عنوان سرپرست کاروان در این بازی‌ها انتخاب شد و فردا (چهارشنبه) قرار است در جلسه هیأت اجرایی حکم سرپرستی خود را دریافت کند.
این بازی‌ها از ۹ تا ۲۲ ژانویه ۲۰۲۰ (۱۹ دی تا ۲ بهمن ۹۸) در سوئیس برگزار خواهد شد.
هیأت اجرایی کمیته ملی المپیک فردا جلسه فوق‌العاده دارد و از آنجا که صالحی امیری رئیس کمیته ملی المپیک جمعه راهی سوئیس است بنابراین هیأت اجرایی هفته آینده جلسه نخواهد داشت.
انتهای پیام
