اطلاعیه فدراسیون فوتبال درباره خبر محرومیت کفاشیان و ترابیان
روابط عمومی فدراسیون فوتبال توضیحاتی درباره انتشار حکم محرومیت دو عضو سابق این فدراسیون ارائه کرد.
به گزارش ایسنا و به نقل از فدراسیون فوتبال، بر این اساس به اطلاع می‌رساند پس از حکم کمیته اخلاق‌، مراتب فرجام خواهی از سوی دو مدیر پیشین فدراسیون فوتبال صورت گرفته که فرآیند مربوطه در کمیته استیناف پیگیری خواهد شد. بدین ترتیب، ضمن تاکید بر اینکه هیچ حکمی پیش از رای استیناف قابلیت انتشار ندارد، به اطلاع می‌رساند احکام مربوطه پس از رای استیناف به صورت قطعی از مبادی رسمی فدراسیون فوتبال اطلاع رسانی خواهد شد.
به گزارش ایسنا، امروز (چهارشنبه) رسانه‌ها از محرومیت پنج ساله عباس ترابیان و علی کفاشیان خبر داده بودند.
انتهای پیام
