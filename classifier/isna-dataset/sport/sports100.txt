کاپیتان تیم ملی کوهستان قهرمان ایران شد
کاپیتان تیم ملی کوهستان کشورمان قهرمان کراس کانتری کشور شد.
به گزارش ایسنا و به نقل از روابط عمومی فدراسیون دوچرخه سواری، مسابقات دوچرخه سواری کوهستان کشور در سال ۹۸ از امروز صبح با رقابت کراس کانتری سواران رده سنی جوانان برگزار شد که علی لبیب از استان آذربایجان شرقی توانست به مقام اول دست پیدا کند. محمد حسن امینی از فارس دوم شد و سهند علیخانی از کردستان به مقام سومی دست یافت.
در بخش بزرگسالان نیز رقابت میان بهترین‌های کراس کانتری کشور به مسافت ۳۰ کیلومتر برگزار شد که در پایان فراز شکری کاپیتان تیم ملی کشورمان از استان تهران توانست به مقام نخست دست یابد.
فرزاد خدایاری دیگر ملی پوش کشورمان از استان فارس با یک ثانیه اختلاف دوم شد و پرویز مردانی از استان آذربایجان شرقی نیز سوم شد.
مسابقات قهرمانی کشور در بخش کراس کانتری و دانهیل در شهرستان سردشت استان آذربایجان غربی در حال برگزاری می‌باشد
انتهای پیام

  

