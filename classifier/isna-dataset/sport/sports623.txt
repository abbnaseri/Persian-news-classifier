موسوی: برای مدال لیگ ملت‌های والیبال می‌جنگیم
بازیکن سرعتی‌زن تیم ملی والیبال ایران گفت: در شیکاگو برای مدال لیگ ملت‌های ۲۰۱۹ می‌جنگیم.
به گزارش ایسنا، سیدمحمد موسوی مدافع روی تور تیم ملی والیبال ایران، پس از پیروزی سه بر یک مقابل صربستان و صعود به مرحله فینال لیگ ملت‌های ۲۰۱۹ گفت: برای اولین‌بار است که ایران در لیگ ملت‌ها به فینال صعود می‌کند و ما برای مدال خوشرنگ این رقابت‌ها به شیکاگو سفر خواهیم کرد و با حریفان خواهیم جنگید.
او در مورد شرایط بدنی بازیکنان ایران نیز اظهار کرد: بازی‌های پر فشاری پشت سر گذاشته‌ایم و باید در چند روز مانده تا بازی‌های فینال، خوب ریکاوری کنیم تا با وضعیت مناسبی به این رقابت‌ها پا گذاشته و مدال خوشرنگی را برای پرچم و مردم ایران کسب کنیم.
انتهای پیام
