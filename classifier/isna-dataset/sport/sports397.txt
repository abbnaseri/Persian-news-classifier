اولین خرید تاتنهام بعد از ۵۱۷ روز!
تاتنهام بعد از مدت‌ها یک بازیکن را به خدمت گرفت و آن را به همان تیم قرض داد.
به گزارش ایسنا و به نقل از تایمز، تاتنهام باثبات‌ترین تیم چند سال اخیر فوتبال انگلیس است که در دو پنجره نقل و انتقالات اخیر خود هیچ بازیکنی را به خدمت نگرفت و در نهایت امروز بعد از گذشت ۵۱۷ روز، اولین خرید خود را انجام داد و جک کلارک ۱۸ ساله، بازیکن جوان تیم لیدز را به خدمت گرفت و جالب اینکه این بازیکن را دوباره به لیدز قرض داد.
آخرین بازیکنی که تاتنهام موفق شده بود به خدمت بگیرد، لوکاس مو را از پاری سن ژرمن بود که در ژانویه ۲۰۱۸ به تیم لندنی پیوسته بود.
تاتنهام برای این بازیکن جوان که موفق شده بود ۲ گل به ثمر برساند و ۲ پاس گل نیز ثبت کند، ۱۰ میلیون پوند هزینه کرد.
اسپرز این فصل توانست به فینال لیگ قهرمانان اروپا راه یابد ولی برابر لیورپول شکست خورد و از رسیدن به عنوان قهرمانی بازماند.
انتهای پیام
