غیبت باقری، سهرابیان و کریمی پس از کنار گذاشته شدن از سوی استراماچونی
تمرین امروز استقلال با غیبت ۴ بازیکن برگزار شد.
به گزارش ایسنا، تمرین نوبت عصر امروز (شنبه) استقلال در زمین چمن مجموعه تهرانسر برگزار شد. بازیکنان استقلال پس از این که بدن‌هایشان را گرم کردند به انجام پاسکاری و کارهای ترکیبی پرداختند و تمرین حفظ توپ انجام دادند.
همچنین پس از مرور کارهای ترکیبی، فوتبال درون تیمی در دستورکار بازیکنان قرار گرفت.
در این جلسه تمرین روح‌الله باقری، رضا کریمی و آرمین سهرابیان که نتوانستند نظر استراماچونی را جلب کنند و امروز از تیم کنار گذاشته شدند، حضور نداشتند. همچنین مهدی قائدی هم غایب تمرین امروز بود.
انتهای پیام
