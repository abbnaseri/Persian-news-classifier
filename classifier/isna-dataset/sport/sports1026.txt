سکته بازیکن نیجریه قبل از شروع بازی تیمش در جام ملت‌های آفریقا
ساموئول کالو در تمرینات تیم ملی فوتبال کشورش سکته کرد و در حال حاضر تحت مداوا قرار دارد.
به گزارش ایسنا و به نقل از دیلی میرور، ساموئل کالو مهاجم ۲۱ ساله تیم فوتبال نیجریه که برای حضور در جام ملت‌های آفریقا آماده می‌شد در تمرینات تیم‌اش در کشور مصر دچار سکته شد و روی زمین افتاد.
تیم پزشکی به سرعت وارد عمل شد تا این مهاجم که در تیم باشگاهی بوردو بازی می‌کند تحت درمان قرار گیرد.
البته گفته شده که خبر سکته این بازیکن صحت ندارد و او به دلیل کمبود آب در بدن خود دچار مشکل شد و روی زمین افتاد. او اکنون در شرایط خوبی قرار دارد و حتی می‌تواند تیمش را در اولین دیدار خود در جام ملت‌های آفریقا همراهی کند.
جام ملت‌های آفریقا از بامداد امروز شنبه در کشور مصر آغاز شد.
انتهای پیام
