حذف بانوی شماره یک جهان از تنیس ویمبلدون
اشلی بارتی با شکست برابر آلیسون ریسک از صعود به مرحله یک چهارم نهایی تنیس ویمبلدون بازماند.
به گزارش ایسنا، مرحله یک هشتم نهایی تنیس ویمبلدون دوشنبه آغاز شد و بانوی شماره یک جهان از این رقابت‌ها کنار رفت.
اشلی بارتی بعد از ظهر امروز برابر آلیسون ریسک قرار گرفت و ۲ بر یک مغلوب حریف آمریکایی‌اش شد. بانوی شماره یک جهان در ست نخست ۶ بر ۳ پیروز شد اما در دو ست بعد با نتایج ۶ بر ۲ و ۶ بر ۳ شکست خورد تا از صعود به یک چهارم نهایی باز بماند.
الینا اسویتولینا با پیروزی ۲ بر صفر برابر پترا مارتیچ به دور بعد راه یافت. همچنین شوای ژانگ با نتیجه ۲ بر صفر دیانا یاسترمسکا را شکست داد و در جمع هشت تنیسور برتر قرار گرفت.
انتهای پیام
