انتقاد شدید کی‌روش از VAR
سرمربی تیم ملی فوتبال کلمبیا به شدت از VAR انتقاد کرد و آن را یک کودک خواند.
به گزارش ایسنا و به نقل از فوتبال رد، تیم ملی فوتبال کلمبیا یکشنبه شب در آخرین دیدارش در مرحله گروهی کوپا آمه ریکا یک بر صفر پاراگوئه را شکست داد. یکی از گل‌های کلمبیا توسط VAR مردود اعلام شد. کارلوس کی روش به شدت از این فناوری انتقاد کرد و گفت: VAR یک کودک است و باید راه رفتن را یاد بگیرد. این فناوی را دوست ندارم. خوب کار نمی‌کند. برای مردم و ما ابهام به وجود آورد. این فناوری به فوتبال آمد تا همه چیز را شفاف کند اما برخلاف آن اتفاق افتاده است. VAR باید بهتر شود.
کلمبیا به احتمال فراوان در مرحله یک چهارم نهایی با اروگوئه روبرو شود. سرمربی کلمبیا درباره این بازی اظهار کرد: می‌دانیم که دیدار آینده یک فینال زودهنگام است. برای ما از این پس همه بازی‌ها فینال هستند. از این مرحله همه تیم‌ها به همراه برزیل شانس قهرمانی هستند. در حقیقت کوپا آمه ریکا تازه شروع شده است. یا باید فاتح جام شد یا به خانه برگشت.
سرمربی پرتغالی در پایان به وضعیت تیمش اشاره کرد و گفت: اصلی ترین پیروزی ما این است که از ۲۲ بازیکن آماده برخورداریم و می‌توانیم همه را به میدان بفرستیم. از بازیکنانی برخورداریم که می‌توانند در دیدارهای آینده تعیین کننده باشند.
انتهای پیام
