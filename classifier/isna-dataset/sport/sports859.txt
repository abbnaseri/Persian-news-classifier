کمپانی: گواردیولا دیدگاه من را نسبت به فوتبال عوض کرد
کاپیتان سابق منچسترسیتی به تاثیر پپ گواردیولا بر او اشاره کرد و گفت که امیدوار است بتواند در تیم اندرلخت تاثیر بالایی داشته باشد.
به گزارش ایسنا و به نقل از تایمز، ونسان کمپانی مدافع بلژیکی منچسترسیتی که ۱۱ سال در این تیم توپ زد و بازوبند کاپیتانی سیتیزن‌ها را نیز به بازو بست، در نهایت تصمیم به جدایی گرفت و قرار است در اندرلخت بازیکن-مربی باشد. او از فصل جدید پیراهن شماره ۴ این تیم را به تن خواهد کرد.
کمپانی در منچسترسیتی موفق شد در ۳۶۰ بازی ۲۰ بار برای این تیم به ثمر برساند و ۴ قهرمانی در لیگ برتر، ۴ قهرمانی در جام اتحادیه و ۲ قهرمانی در جام حذفی را در کارنامه خود ثبت کند.
کمپانی درباره حضور در اندرلخت گفت: دلیل حضور من در اندرلخت خیلی واضح است. من این تیم را دوست دارم و از اینکه می‌دیدیم اندرلخت نیاز به احیا و بازسازی دارد، تصمیم گرفتم به تیم بیایم. من این افتخار را داشتم که در دوران فوتبالم با بهترین مربی جهان یعنی پپ گواردیولا کار کنم. او دیدگاه من را به فوتبال عوض کرد و می‌خواهم آنچه از گواردیولا آموختم را در تیم اندرلخت اجرا کنم. دوست دارم تا به تیم محبوبم کمک کند تا بتواند در فصل جدید عملکرد خوبی از خود ارائه دهد و به جایگاه واقعی خود برسد.
انتهای پیام
