دهمین قهرمانی فدرر در هال
تنیسور سوییسی با شکست دیوید گوفین توانست برای دهمین بار فاتح تنیس هال آلمان شود.
به گزارش ایسنا و به نقل از آس، راجر فدرر در حالی در ویمبلدون (هشت قهرمانی در این رقابت‌ها) حاضر خواهد شد که جام قهرمانی تنیس ۵۰۰ امتیازی هال را به دست آورد. تنیسور سوئیسی توانست دیوید گوفین را ۲ بر صفر و با نتایج ۷ بر ۶ و ۶ بر یک شکست دهد‌. مرد شماره ۳ جهان برای دهمین بار فاتح این بازی‌ها شد. این بهترین رکورد قهرمانی فدرر در یک مسابقات است. پیش از این توانسته بود ۹ بار قهرمان تنیس بازل شود.
فدرر ۳۷ ساله پس از کن رزوال هنک کنگی که توانست در ۴۳ سالگی یک جام را بالای سر ببرد مسن‌ترین قهرمان محسوب می شود‌. تنیسور سوئیسی خستگی ناپذیر به نظر می‌رسد. او در این سال توانست فاتح تنیس دوبی و میامی نیز شود و اکنون ۱۰۲ جام را در کارنامه‌اش دارد. فدرر تنها با جیمی کانرز هفت جام فاصله دارد.
قهرمان ۲۰ گرند اسلم شروع خوبی در تنیس هال نداشت و پس از پشت سر گذاشتن جان میلمن در سه ست جو ویلفرد سونگا و رابرت بائوتیستا را در سه ست شکست داد. او در سیزدهمین فینال خود در هال با گوفین روبرو شد‌. در ست نخست بازی نزدیکی بین دو تنیسور برقرار بود. سپس فدرر کاملاً بر بازی مسلط شد و در ۳۷ سالگی دوباره فاتح یک جام شد.
انتهای پیام
