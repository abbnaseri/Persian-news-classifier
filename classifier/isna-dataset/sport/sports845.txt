نتایج روز پایانی هفته چهارم لیگ ملتها/ تکلیف صعود به بلغارستان کشیده شد
در پایان روز سوم از هفته چهارم لیگ ملتهای والیبال تیم ملی برزیل با کسب پیروزی مقابل روسیه مجددا صدرنشین شد.
به گزارش ایسنا، بازی‌های روز سوم (آخر) هفته چهارم لیگ ملت‌های والیبال ۲۰۱۹ از ساعت ۱۵:۳۰ روز گذشته (یکشنبه) در آغاز شد و تا ساعت ۶ صبح امروز (دوشنبه) سوم تیر ماه ۱۳۹۸ در گروه‌های مختلف ادامه داشت که پس از باخت ایران مقابل فرانسه، تیم ملی برزیل با شکست دادن روسیه بار دیگر صدر جدول را پس گرفت.
در حساس‌ترین بازی‌های روز پایانی ایران با نتیجه ۳ بر صفر مقابل فرانسه شکست خورد، تیم ملی برزیل با نتیجه ۳ بر صفر روسیه را شکست داده و صدرنشین شد و لهستان هم ۳ بر ۲ مقابل ایتالیا پیروز شد.
در حال حاضر برزیل با ۱۱ برد، یک باخت و کسب ۳۰ امتیاز از ۱۲ بازی صدرنشین شد، ایران با ۱۰ برد، ۲ باخت و کسب ۳۰ امتیاز از ۱۲ بازی جایگاه دوم را در اختیار دارد و تیم ملی فرانسه هم با ۹ برد، ۳ باخت و کسب ۲۸ امتیاز در رده سوم مسابقات قرار گرفت.
به این ترتیب تکلیف تیم‌های صعود کننده به فینال لیگ ملت‌ها در آمریکا با برگزاری بازی‌های هفته پنجم مشخص خواهد شد.
پیش از این فدراسیون جهانی خبر از صعود ایران داده بود که این خبر اشتباه بوده و فدراسیون جهانی آن را اصلاح کرد. ایران با یک برد در هفته آخر صعود خود را قطعی می‌کند.
نتایج روز پایانی هفته چهارم لیگ ملت‌های والیبال ۲۰۱۹:
پرتغال صفر - ۳ استرالیا (۲۳-۲۵، ۲۲-۲۵ و ۲۵-۲۷)
آمریکا ۳ - صفر چین (۲۵-۲۰، ۲۵-۱۹ و ۲۵-۱۹)
آرژانتین ۳ - صفر صربستان (۲۵-۱۷، ۲۵-۲۳ و ۲۵-۱۸)
آلمان ۲ - ۳ بلغارستان (۲۶-۲۸، ۱۸-۲۵، ۲۵-۲۳، ۲۵-۱۹ و ۱۵-۱۰)
ایران صفر - ۳ فرانسه (۱۸-۲۵، ۲۴-۲۶ و ۲۱-۲۵)
ایتالیا ۲ - ۳ لهستان (۲۳-۲۵، ۲۵-۲۲، ۲۳-۲۵، ۲۵-۲۱ و ۲۵-۲۳)
برزیل ۳ - صفر روسیه (۲۵-۱۷، ۲۵-۲۱ و ۲۸-۲۶)
در حالی که تیم ملی ایران می‌توانست با کسب پیروزی مقابل فرانسه یک هفته مانده تا پایان بازی‌ها در مرحله اول صعودش به فینال را قطعی کند، کولاکوویچ از ترکیب دوم خود مقابل فرانسه استفاده کرد که با باخت سه بر صفر ایران همراه شد تا همه چیز در بلغارستان مشخص شود.
* برنامه هفته پنجم، شهر پلوودیف در کشور بلغارستان
بازی اول: ایران - صربستان، جمعه ۷ تیر ۱۳۹۸ ساعت ۱۸:۳۰
بازی دوم: ایران - بلغارستان، شنبه ۸ تیر ۱۳۹۸ ساعت ۲۲:۱۰
بازی سوم: ایران - آمریکا، یکشنبه ۹ تیر ۱۳۹۸ ساعت ۱۸:۳۰
انتهای پیام

