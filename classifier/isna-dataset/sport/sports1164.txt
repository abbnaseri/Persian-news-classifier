بیانیه فیفا در حمایت از حقوق زنان در ورزشگاه‌ها
فدراسیون بین المللی فوتبال فیفا بیانیه‌ای را در زمینه حقوق زنان در ورزشگاه‌ها منتشر کرد. 

به گزارش ایسنا و به نقل از بی بی سی اسپورت، در جریان دیدار نیوزیلند و کانادا در شهر فرانسه، بنری در حمایت از حق ورود زنان به ورزشگاه‌ها برافراشته شده بود که نیروهای امنیتی با این هواداران برخورد کردند. حال فیفا با ورود به این اتفاقات در بیانیه‌ای یادآور شده که "دفاع از حق زنان برای حضور در استادیوم‌های فوتبال، یک موضوع اجتماعی است و نه سیاسی و به همین جهت برخلاف اساسنامه فیفا نیست".
فدارسیون بین‌المللی فوتبال هم‌چنین با تاکید بر اجرای متناسب مقررات و قوانین، اعلام کرده است: "حال اگر شعارهای دیگری نیز پشت این پیراهن‌ها درج شده بود، نیروهای امنیتی حق نداشتند تا با این تماشاگران برخورد کنند و آنها را ار ورزشگاه خارج کنند. برقراری برابری جنسیتی چیزی است که فیفا به شدت به دنبال آن است و ما کاملاً به این موازین و قوانین آگاه هستیم".
فیفا همچنین قول داد دیگر در آینده چنین اتفاقاتی در بازی‌ها رخ ندهد.
انتهای پیام
