زمان آغاز تمرینات استقلال مشخص شد
استقلال از فردا (یکشنبه) تمرینات خودشان را برای لیگ نوزدهم آغاز می‌کنند.
به گزارش ایسنا و به نقل از باشگاه استقلال، تمرینات تیم فوتبال استقلال برای حضور هرچه بهتر در فصل پیش روی رقابت‌های لیگ برتر فوتبال ایران از عصر فردا (یکشنبه) و در ورزشگاه تهرانسر برگزار می‌شود.
اولین تمرین استقلالی‌ها پشت درهای بسته خواهد بود و در اولین فرصت از اصحاب رسانه و هواداران دعوت می‌شود تا در تمرین استقلال حضور پیدا کنند.
انتهای پیام
