محل بازی تیم ملی بزرگسالان و امید مشخص شد
تیم ملی فوتبال بزرگسالان و تیم ملی امید در دیداری تدارکاتی در تاریخ ۲۴ تیرماه سال جاری به مصاف هم می‌روند.
به گزارش ایسنا، پس از اردوی همزمان تیم ملی فوتبال بزرگسالان و امید در ماه جاری و در پی توافق ویلموتس و مجیدی، این دو تیم در بازی تدارکاتی به مصاف هم می‌روند تا برآوردی از اردوی اخیر خود داشته باشند.
از همین رو این دیدار ۲۴ تیرماه و در آخرین روز اردوی دو تیم برگزار می‌شود طبق هماهنگی‌های انجام شده بازی در ورزشگاه آزادی و بدون حضور اهالی رسانه و طرفداران فوتبال برگزار می‌شود.
این بازی بعد از ظهر برگزار می‌شود اما ساعت دقیقی برای آن اعلام نشده است.
پیش از این، در دوره حضور کی‌روش در تیم ملی بزرگسالان و حضور امیرحسین پیروانی در تیم ملی جوانان که در آستانه حضور در جام جهانی زیر ۲۰ سال کره جنوبی بود، دو تیم دیداری تدارکاتی را برگزار کردند.
انتهای پیام
