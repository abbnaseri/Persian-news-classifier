برتری شاگردان قلعه‌نویی برابر پدیده شهرخودرو
تیم فوتبال سپاهان توانست در دیداری تدارکاتی میزبان مشهدی خود را شکست دهد.
به گزارش ایسنا، دو تیم فوتبال پدیده شهرخودرو و سپاهان در دیداری دوستانه در زمین منزل آباد مشهد که پشت درهای بسته برگزار شد به مصاف هم رفتند که این دیدار با نتیجه ۲ بر یک به سود طلایی پوشان اصفهانی به پایان رسید. برای سپاهان سید محمد حسینی و رضا میرزایی گلزنی کردند.
این نخستین دیدار دوستانه دو تیم بود و پدیده بعد از این دیدار به تهران خواهد رفت تا در دیداری تدارکاتی به مصاف سایپا رود و پس از آن نیز عازم ترکیه خواهد شد تا اردویی ۱۰ الی ۱۴ روزه را در این کشور برگزار کند.
انتهای پیام
