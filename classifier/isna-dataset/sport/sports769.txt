مانه: قهرمانی در جام ملت‌ها مهم‌تر از لیگ قهرمانان است
مهاجم سنگالی لیورپول می‌گوید حاضر است قهرمانی در لیگ قهرمانان را بدهد تا بتواند قهرمانی در جام ملت‌های آفریقا را به دست بیاورد.
به گزارش ایسنا و به نقل از تلگراف، جام ملت‌های آفریقا در کشور مصر در جریان است و تیم‌های مدعی در قاره سیاه برای رسیدن به جام قهرمانی به رقابت خواهند پرداخت. سادیو مانه مهاجم تیم ملی فوتبال سنگال درباره اهمیت این رقابت‌ها برای سنگالی‌ها گفت: سنگال هنوز تجربه قهرمانی در جام ملت‌های آفریقا را ندارد و این برای ما خیلی مهم است که بتوانیم در این دوره جام قهرمانی را به دست بیاوریم. من حتی حاضر هستم که جام قهرمانی در لیگ قهرمانان را که با لیورپول به دست آوردم بدهم تا بتوانم همراه کشورم قهرمانی در جام ملت‌های آفریقا را به دست بیاورم.
سنگال در اولین دیدار خود در جام ملت‌های آفریقا توانست با دو گل تانزانیا را شکست دهد و در دومین دیدار خود در این دوره از رقابت‌ها به دیدار الجزایر خواهد رفت.
انتهای پیام
