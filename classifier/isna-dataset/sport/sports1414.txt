حواشی دیدار ایران و لهستان/ از ازدحام جمعیت بانوان تا ممانعت از حمل شیپور
دیدار تیم های والیبال ایران و لهستان از هفته سوم لیگ جهانی با استقبال بی سابقه تماشاگران ارومیه‌ای همراه بود. 
به گزارش ایسنا، ظرفیت سالن غدیر ارومیه که دقایقی پیش از شروع مسابقات تیم‌های ایران و لهستان تکمیل شد، اما باز هم با شاهد حضور هواداران بود تا اینکه حتی راه روهای ورزشگاه هم پر از تماشاگر شد.
بانوان هم همچون روز گذشته در جایگاه مخصوص خود حضور دارند و تیم ایران را تشویق می‌کنند، اما در جایگاه مخصوص بانوان به قدری ازدحام جمعیت زیاد است که مأموران حاضر در سالن برای محافظت از بانوان به روی نرده‌ها رفته‌اند.
روز گذشته تعداد زیادی از هواداران به همراه خود بوق و شیپور آورده بودند که این کار خلاف قوانین فدراسیون جهانی است؛ به همین دلیل امروز مأموران انتظامی اجازه ورود بوق و شیپور به تماشاگران ندادند.
نکته فایل توجه در مورد پرچم هواداران، وجود پرچم تیم تراکتورسازی در دست تماشاگران ارومیه‌ای بود.
انتهای پیام
