تاریخ‌سازی ماداگاسکار در جام ملت‌های آفریقا
تیم ملی فوتبال ماداگاسکار در اولین حضور خود در جام ملت‌های آفریقا توانست تاریخ‌سازی کند و با شکست نیجریه صعود خود را به مرحله بعد قطعی کند.
به گزارش ایسنا، در ادامه دیدارهای جام ملت‌های آفریقا تیم ملی فوتبال ماداگاسکار که اولین حضور خود را در این رقابت‌ها تجربه می‌کند، توانست شگفتی بیافریند و با برتری ۲ بر صفر برابر نیجریه، بالاتر از این تیم جواز حضور در مرحله بعدی این رقابت‌ها را به دست آورد.
درخشش این تیم در جام ملت‌ها باعث شده که استعدادیاب‌ها به سراغ این تیم بروند و بازیکنان ماداگاسکار را زیر نظر بگیرند. هر چند توپ و میدان در اختیار بازیکنان نیجریه بود ولی این تیم در نیمه نخست نتوانست شوت در چارچوبی به سمت دروازه حریف داشته باشد و در نهایت با دو گل توانستند برد ارزشمندی را به دست بیاورند.
مصر، میزبان این دوره از رقابت‌ها نیز توانست با دو گل، اوگاندا را شکست دهد. محمد صلاح، بزرگترین بازیکن این دوره از رقابت‌ها توانست از روی یک ضربه ایستگاهی به زیبایی دروازه حریف را باز کند. احمد المحمدی گل دوم مصری‌ها را در این دیدار به ثمر رساند.
برنامه دور آخر مرحله گروهی جام ملت‌های آفریقا به شرح زیر است:
نامیبیا - ساحل عاج
آفریقای جنوبی - مراکش
کنیا - سنگال
تانزنیا - الجزایر
انتهای پیام
