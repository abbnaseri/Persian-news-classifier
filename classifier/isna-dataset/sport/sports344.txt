اندومبله گرانترین خرید تاریخ تاتنهام شد
هافبک فرانسوی به عنوان گرانترین خرید تاریخ تاتنهام در لیگ برتر تبدیل شد.
به گزارش ایسنا و به نقل از گاردین، تاتنهام که مدت‌ها در بازار نقل و انتقالات فعالیتی نداشت، دست به کار شد و گران‌ترین خرید تاریخ این باشگاه در لیگ برتر را انجام داد و تانگی اندومبله را با قراردادی به ارزش ۵۵ میلیون پوند از لیون فرانسه به خدمت گرفت.
این بازیکن با قراردادی ۶ ساله به تاتنهام پیوسته است و روز گذشته معاینات پزشکی خود را در این باشگاه انجام داد و قرارداد خود را امضا کرد.
این بازیکن ۲۱ ساله که ۶ بازی ملی در تیم ملی فوتبال فرانسه را نیز در کارنامه خود دارد، یکی از پدیده‌های تازه فوتبال فرانسه است و آنطور که پوچتینو عنوان کرده بود، او اولویت نخست مائوریسیو پوچتینو در بازار نقل و انتقالات بود.
با حضور این بازیکن از بین دنی رز و تریپیر به احتمال زیاد یک بازیکن باید تاتنهام را در ادامه بازار نقل و انتقالات ترک کند.
این دومین خرید این فصل تیم تاتنهام بعد از جک کلارک از لیدز یونایتد است. البته این بازیکن در فصل جاری به صورت قرضی در تیم لیدز توپ خواهد زد.
انتهای پیام
