سهرابی قهرمانی استقامت جاده ایران شد
کاپیتان باسابقه ایران مسابقات  قهرمان استقامت جاده  شد.
به گزارش ایسنا، مسابقات دوچرخه سواری قهرمانی کشور در بخش استقامت جاده امروز صبح در فولادشهر اصفهان برگزار شد و ۸۵ ورزشکار از ۲۸ استان در این مسابقات حضور پیدا کردند.
این مسابقات به مسافت ۱۷۰ کیلومتر برگزار شد که در پایان رکابزن باسابقه کشورمان صاحب عنوان نخست شد.
مهدی سهرابی کاپیتان تیم ملی جاده کشورمان از استان زنجان توانست امروز با پیشی گرفتن از سایر رقبا به مقام قهرمانی کشور در سال ۹۸ دست پیدا کند و روی سکوی اولی قرار بگیرد. سعید صفرزاده از استان آذربایجان شرقی دوم شد و امیر کلاهدوز نیز از استان آذربایجان شرقی عنوان سومی این رقابتها را از آن خود کرد.
لازم به ذکر است مسابقات قهرمانی جاده کشور طی دو روز در استان اصفهان برگزار خواهد شد و فردا این رقابت‌ها در بخش تایم تریل انفرادی برگزار می‌شود.
انتهای پیام
