واکنش علی دایی به پیشنهاد مربی‌گری پرسپولیس
علی دایی احتمال حضور روی نیمکت تیم‌های لیگ برتری در فصل جدید را رد کرد. 
به گزارش ایسنا، علی دایی در حاشیه جلسه هم‌اندیشی مربیان لیگ برتری، درباره احتمال مربیگریش در لیگ برتر نوزدهم به دلیل حضور در این جلسه گفت: یکی از موارد کلاس‌های مربی‌گری حضور در این جلسه است که و من هم در جلسه شرکت کردم.
او در واکنش به این سوال که آیا باشگاه پرسپولیس به او پیشنهاد مربیگری ارائه کرده است، اظهار کرد: این حرف‌ها را ول کنید. من به خانه می‌روم.
سرمربی فصل گذشته سایپا درباره جلسه هم‌اندیشی مربیان نیز خاطرنشان کرد: جلسه‌ای درباره مشکلات باشگاه‌ها بود که مربیان مشکلات را مطرح کردند تا شرایط بهتر شود.
دایی همچنین در واکنش به این سوال که امیدوار است لیگ برتر نوزدهم کم حاشیه‌تر از فصل گذشته باشد، گفت: آینده نگری می‌کنید؟
او سوالی مبنی بر اینکه آیا امسال در لیگ برتر مربی‌گری می‌کند، جواب منفی داد.
انتهای پیام
