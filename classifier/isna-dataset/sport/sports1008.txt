نتایج کامل روز نخست از هفته چهارم/ ادامه صدرنشینی ایران در روز پیروزی مدعیان
در حالی که همه مدعیان لیگ ملت‌های والیبال هفته چهارم را با برد آغاز کردند، تیم ملی ایران با پیروزی مقابل پرتغال همچنان صدرنشین باقی ماند.
به گزارش ایسنا، بازی‌های هفته چهارم لیگ ملت‌های والیبال ۲۰۱۹ از ساعت ۱۵:۳۰ در اردبیل آغاز شد و تا ۷ صبح امروز ادامه داشت که تیم‌های مدعی قهرمانی توانستند حریفان خود را شکست دهند اما با پیروزی ایران مقابل پرتغال، همچنان صدر جدول در اختیار شاگردان ایگور کولاکوویچ باقی ماند.
در یکی از حساس‌ترین دیدارهای این هفته تیم‌های ملی لهستان و آرژانتین به مصاف یکدیگر رفتند که لهستانی با نتیجه ۳ بر ۲ در یک بازی نزدیک به برتری رسیدند.
نتایج کامل هفته چهارم لیگ ملت‌های والیبال ۲۰۱۹: فرانسه ۳ - صفر استرالیا (۲۵-۲۳، ۲۵-۲۲ و ۲۵-۲۲) ایران ۳ - ۱ پرتغال (۲۳-۲۵، ۲۷-۲۵، ۲۵-۱۷ و ۲۵-۱۸) لهستان ۳ - ۲ آرژانتین (۲۵-۲۱، ۲۵-۲۳، ۲۵-۲۷، ۲۰-۲۵ و ۱۹-۱۷) ایتالیا ۳ - صفر صربستان (۲۶-۲۴، ۲۵-۱۹ و ۲۵-۲۲) آلمان ۱ - ۳ روسیه (۲۵-۲۲، ۲۱-۲۵، ۱۹-۲۵ و ۱۴-۲۵) کانادا ۳ - ۱ چین (۲۵-۱۹، ۲۵-۲۳، ۲۲-۲۵ و ۲۵-۱۷) برزیل ۳ - ۱ بلغارستان (۲۵-۲۰، ۲۱-۲۵، ۲۵-۱۹ و ۲۵-۱۴) آمریکا ۳ - صفر ژاپن (۲۵-۱۵، ۲۵-۱۹ و ۲۵-۱۹)
تیم ملی ایران امروز از ساعت ۱۸:۳۰ در سالن رضازاده اردبیل به مصاف تیم ملی استرالیا می‌رود.
در حال حاضر ایران با کسب ۹ برد، ۱ باخت و ۲۷ امتیاز از ۱۰ بازی صدرنشین است، برزیل با ۹ برد، ۱ باخت و ۲۵ امتیاز از ۱۰ بازی جایگاه دوم را در اختیار دارد و تیم ملی ایتالیا هم با ۸ برد، ۲ باخت و ۲۴ امتیاز از ۱۰ بازی در جایگاه سوم جدول قرار گرفته است.
انتهای پیام
