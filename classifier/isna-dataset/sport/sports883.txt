تونیوتی: از شکست سه بر صفر ایران خوشحالیم
کاپیتان تیم ملی والیبال فرانسه گفت: ایران برخی از بازیکنان اصلی خود را بازی نداد اما از پیروزی سه بر صفر مقابل این تیم خوشحال هستیم.
به گزارش ایسنا، بنجامین تونیوتی پس از پیروزی سه بر صفر مقابل ایران در نشست خبری بعد از بازی گفت: تبریک می‌گویم به هم‌تیمی‌های خودم که بهتر از دو روز گذشته بازی کردیم، هر چند که کامل نبودیم. با این حال خوشحالیم که سه بر صفر تیم قدرتمند ایران را شکست دادیم؛ اگر چه ایران برخی از بازیکنان اصلی خود را بازی نداد.
او ادامه داد: نکته مد نظر من جو ورزشگاه است که فراتر از جو یک سالن والیبال بود، خصوصاً در سه دقیقه اول بازی که برای من باور نکردنی بود. به همه خسته نباشید می‌گویم و امیدوارم تیم ملی ایران را در شیکاگو ببینیم.
انتهای پیام
