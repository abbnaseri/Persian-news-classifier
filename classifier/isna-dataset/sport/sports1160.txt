تاکید اتحادیه جهانی کشتی بر پوشش گرمکن هنگام دریافت مدال/ فقط طلایی‌ها می‌توانند شادی کنند
ترجمه قوانین رفتاری شرکت کنندگان در مسابقات اتحادیه جهانی کشتی جهت اطلاع شرکت کنندگان در این رقابت‌ها، اعلام شد.

به گزارش ایسنا، ترجمه قوانین رفتاری شرکت کنندگان (کشتی گیران، مربیان، سرپرستان، داوران و …) در مسابقات اتحادیه جهانی کشتی به شرح زیر است:  
قوانین رفتاری در مسابقات اتحادیه جهانی کشتی

دستورالعمل‌های رفتاری
به منظور نمایش ورزش کشتی در میان مخاطبان با اعتبار و شهرت شایسته این ورزش، علاوه بر اینکه شرایط مورد نیاز برای اطمینان از موفقیت این ورزش در مسابقات و رویدادهای بین المللی اتحادیه جهانی کشتی، برگزاری مناسب و رعایت قوانین، حیاتی است، اما اصل سومی هم وجود دارد که شامل رفتار کلیه شرکت کنندگان در تمام سطوح می‌باشد. در چهارچوب نظم و بازی عادلانه، این اصل کمک می‌کند که ورزش کشتی شهرت واقعی خود را در برابر مردم بدست آورد که این اصول به شرح زیر می‌باشد: ۱- طبق قانون اساسی اتحادیه جهانی کشتی، هیچ نماینده، کشتی گیر و یا هیچ شخص و عضو وابسته به فدراسیون‌های شرکت کننده در مسابقات رسمی اتحادیه جهانی کشتی که در تقویم رسمی اتحادیه می‌باشد (از جمله مسابقات، کلاس‌ها، سمینارها، کنگره‌ها، کنفرانس‌ها و دیگر رویدادها) حق این را ندارند که در تبلیغ ورزش کشتی از مسائل سیاسی، نژادی، اعتقادات مذهبی و جنسیتی خود و یا از باورهایی که به اهداف اتحادیه جهانی کشتی مربوط نیستند، استفاده نمایند. ۲- این اشخاص متعهد می‌شوند که از قانون اساسی اتحادیه جهانی کشتی، قوانین و مقررات و همچنین تصمیمات و دستورالعمل‌های گذشته و آینده اتحادیه جهانی کشتی پیروی نمایند. ۳- همچنین آنها موظفند با اعضا هیات رییسه اتحادیه جهانی کشتی و همچنین نمایندگان، کارمندان، مشاوران و اسپانسرهای اتحادیه جهانی کشتی با احترام رفتار نمایند. ۴- هر عضو وابسته به فدراسیون‌ها که به این مقررات احترام نگذارند، مطابق با قوانین لازم الاجرا، با آنها برخورد انضباطی خواهد شد. قوانین مندرج در قوانین کنونی جامع نیستند و در نتیجه چنانچه شخصی رفتار نامناسب، ناشایست، تبعیض آمیز و یا مخالف با قوانین موجود در مورد رفتار خوب، داشته باشد، جریمه خواهد شد.
 I. کشتی گیران - هر کشتی گیری که در حال کشتی گرفتن بر روی تشک نباشد، باید بر روی صندلی مخصوص جایگاه که به آنها اختصاص داده شده است، بنشینند. آنها اجازه ندارند به تشک نزدیک شوند و همچنین وارد جایگاه اختصاصی مربوط به نمایندگان شوند. - کشتی گیران می‌توانند برای گرم کردن خود از فضای مخصوص گرم کردن استفاده نمایند و اجازه ندارند در اطراف تشک خود را گرم کنند. - به محض اینکه کشتی گیر، اتاق تعویض لباس را ترک کرد، وارد سالن می‌شود و با مربی خود به روی تشک می‌رود. - کشتی گیران می‌توانند از قبل، لباس دوبنده یکسره خود را بپوشند.کشتی گیران می‌توانند با استفاده از بالاپوشی ۴/۳ از کل بدن خود را بپوشانند. هیچ چیز دیگری نباید به این لباس اضافه شود. کشتی گیران نمی‌توانند جلوی تماشاگران لباس خود را در بیاورند. - همه کشتی گیران باید به قوانین مسابقه احترام بگذارند. - پس از پایان مسابقه، کشتی گیران اجازه ندارند رکاب‌های دوبنده خود را دربیاورند و باید لباس به تن، منتظر بمانند تا برنده اعلام شود. - قبل و بعد از مسابقه، کشتی گیران باید با یکدیگر و همچنین با داور، دست بدهند. - چنانچه مسابقه قطع شد، کشتی گیر (هم قرمز و هم آبی) اجازه ندارد، روی تشک دراز بکشد و یا دولا شود بلکه باید در محلی که داور تشک اعلام می‌کند در گوشه تشک، بدون حرکت بایستد. - کشتی گیر مجروح می‌تواند تا زمانیکه پزشک معالج روی تشک حاضر شود، روی لبه تشک دراز بکشد. - کشتی گیر باید تشک را به همراه مربی خود ترک نماید و به اتاق تعویض لباس بازگردد. - زمانیکه برنده اعلام شد، کشتی گیران بعدی می‌توانند به همراه مربیان خود وارد سالن شوند. - فقط برندگان مدال طلا اجازه دارند که پیروزی خود را بر روی تشک جشن بگیرند. بقیه مدالیست ها (نقره و برنز) اجازه ندارند پیروزی خود را بر روی تشک جشن بگیرند. - در زمان جشن پیروزی مدالیست طلا بر روی تشک، نفر دوم اجازه دارد فقط از پرچم رسمی (با رنگ و طرح کشور خودش) استفاده نماید. به هیچ عنوان، او نمی‌تواند پرچم کشور خود را ببوسد، آن را روی زمین قرار دهد و یا با حرکات نامناسب آن را به حرکت درآورد، به هیچ عنوان نباید نشانه‌هایی را به کار برد که از نظر سیاسی و مذهبی تحریک پذیر باشد و یا احساسات مخاطبین برانگیزد. - مدالیست های دیگر (نقره و برنز) اجازه دارند زمانیکه در حال ترک سالن مسابقه هستند فقط پرچم کشور خود را تکان دهند و باید همان نکات ضروری فوق الذکر را رعایت کنند. - در طول مسابقه و یا در پایان مسابقه، کشتی گیر نمی‌تواند به تصمیم داور اعتراض کند مگر از طریق استفاده از چلنج که در قوانین کشتی ارائه گردیده است. - چنانچه کشتی گیری از ادامه مسابقه امتناع کند و یا بر روی سکو نایستد، دیسکالیفه می‌شود و در رده بندی قرار نمی‌گیرد. - یک کشتی گیر بطور آزادانه و با ارده خود می‌تواند در مسابقات شرکت کند. - یک کشتی گیر در یک مسابقه بیش از خود، نشان دهنده کشور و فدراسیون خود می‌باشد که رفتار آنها نشان از پذیرش تعهدات خاص است که باید در زمان سفر و مسابقات آشکار باشد. اینها اصول اخلاقی کشتی گیران است. - در زمان توزیع مدال‌ها، چهار کشتی گیر برتر باید با موی آراسته و گرمکن ورزشی با رنگ پرچم کشور خود بر روی سکو بایستند. - در زمان ضیافت شام، کشتی گیران دعوت شده به این مراسم باید لباس رسمی (کت و شلوار و یا پیراهن و کراوات) و یا لباس فرم ملی خود را بپوشند. چنانچه کشتی گیر پوشش ذکر شده را رعایت نکند، از ورود او به این مراسم ممانعت بعمل خواهد آمد. - علاوه بر این، کشتی گیران شرکت کننده در این مراسم باید در زمان سخنرانی تشکر از برگزارکننده و تبریک به کشتی گیران به خاطر عملکرد آنها، نظم و انضباط را رعایت نمایند. - در هتل، کشتی گیران در هر مکانی که هستند باید بی عیب و نقص رفتار کنند. آنها باید وسایل و اتصالات اتاقشان را همانگونه که در لحظه ورود تحویل گرفته اند، تحویل دهند. حوله‌های هتل نباید از اتاق‌های هتل خارج شوند. هر گونه تخلف و سرپیچی از این موارد که به ورزش کشتی و شان و جایگاه اتحادیه جهانی کشتی آسیب وارد نماید، مجازات خواهد شد. با هر گونه رفتاری که بر خلاف موارد فوق الذکر باشد، برخورد انضباطی خواهد شد و جهت تصمیم گیری به کمیسیون انضباطی اتحادیه جهانی کشتی ارائه خواهد شد. II. مربیان - مربی و ماساژوری که وارد سالن مسابقه می‌شود باید لباس ورزشی و گرمکن به تن داشته باشد. آنها اجازه ندارند لباس شخصی و یا شلوارک بپوشند. - داوران شرکت کننده در مسابقات اجازه ندارند که به عنوان مربی و یا سرپرست تیم عمل کنند. - مربی و ماساژور اجازه دارند فقط یک حوله و بطری آب که برگزارکننده تهیه کرده، به همراه داشته باشند. - در طول مسابقه، مربی و ماساژور باید بر روی صندلی جایگاه خود بنشینند و کشتی گیران خود را کوچ کنند اما نمی‌توانند در تصمیمات داور و یا رییس تشک دخالت کرده و یا آنها را تحت تاثیر قرار دهند. - زمانیکه مسابقه به پایان رسید، مربی و ماساژور باید بهمراه کشتی گیر خود سالن را ترک نمایند. - مربی حق بحث و مذاکره با داور را ندارد. - مربی و ماساژور می‌توانند کشتی گیر خود را زمانیکه داور او را فرا می‌خواند، در کنار تشک معالجه نمایند. - اگر چند کشتی گیر با ملیت یکسان بطور همزمان مسابقه داشته باشند، یک کشتی گیر فعال می‌تواند نقش مربی را ایفا کند اما باید تمام الزامات را در تمام موارد حتی در مورد لباس هم رعایت نماید. هیچ مربی حق ندارد به هر دلیلی، به تنهایی یا به صورت گروهی، در انظار عمومی، شکایت و نارضایتی خود را در مورد داوری و تصمیمات اعلام شده و یا تصمیمات خاص اتحادیه جهانی کشتی، ابراز نماید. مربیان به هیچ عنوان اجازه ندارند از نوشیدنی‌های الکلی استفاده نمایند. هرگونه تخلف و سرپیچی از این قوانین موجب می‌شود که امکان محرومیت تا پایان عمر را دربر داشته باشد. هر گونه رفتاری که با موارد فوق منطبق نباشد، تخلف انضباطی محسوب خواهد شد و الزاماً به محرومیت منجر خواهد شد. III. داوران داوران اعضای بی طرف هستند که وظیفه یی عمومی دارند و نمی‌توانند به غیر از امر قضاوت، وظیفه دیگری داشته باشند. - داوران در امر قضاوت موظف هستند که بر اساس دستور العمل مشخص شده فدراسیون جهانی لباس بپوشند. - داوران در جایگاهی که برایشان مشخص شده است، باید بنشینند. این جایگاه در پشت رئیس تشک است. داوران اجازه ندارند در سالن راه بروند. - قاضی از ارائه دستورالعمل به کشتی گیران از جایگاه خود موکدا منع می‌شود. - داوران می‌بایستی قبل از ورودکشتی گیران بر روی تشک حاضر شوند. - در شروع و پایان مسابقه، داوران می‌بایستی با کشتی گیران دست بدهند. - قاضی‌ها و داوران نمی‌توانند پس از مسابقه با یکدیگر در خصوص مسابقه بحث و گفتگو کنند. - قاضی نه حق ورود به روی تشک را دارد و نه اینکه می‌تواند به روی میز خود ضربه بزند. آنها می‌توانند با بلند راکت مداخله خود در مسابقه را نشان دهند. - زمانی که رئیس تشک با قاضی و داور در حال مشورت است، سایر داوران نمی‌توانند دور میز رئیس تشک جمع شوند مگر اینکه از آنها دعوت شود. - آنها فقط می‌توانند با نظر رئیس تشک و زمانی که ماموریت داوری آنها تمام شده باشد از سالن خارج شوند. بعلاوه داوران می‌بایستی در هنگام معرفی نفرات برتر در مراسم حضور داشته باشند و تا انتهای مراسم اختتامیه مسابقات در جایگاه خود بنشینند. هر داوری که پیش از پایان مراسم بدون دلیل موجه یا بدون مجوز سالن را ترک نماید، مجازات خواهد شد. هر رفتاری که موارد ذکر شده را نقض کند به عنوان نقض انضباطی در نظر گرفته می‌شود. مجازات و محرومیت در زمان مسابقات اِعمال می‌شود و داوری که قوانین انضباطی را نقض کند، تنزل درجه داده خواهد شد. بعلاوه داورانی که حضور در مسابقات را پذیرفته اند باید در سلامت کامل باشند. بر اساس درخواست رئیس اتحادیه جهانی یا نماینده او، داور تحت معاینات پزشکی توسط تیم پزشکی اتحادیه جهانی قرار می‌گیرد. هر فردی که نسبت به معاینات پزشکی اعتراض نماید، بلافاصله از مسابقات حذف می‌شود. بعلاوه، نوشیدن الکل برای داوران در طول مسابقات اکیداً ممنوع است. هر گونه نقض مقررات از سوی داوران که به اصول اخلاقی ورزش مان و شان اتحادیه جهانی صدمه بزند، به شدت مجازات می‌شوند. مجازات می‌تواند در حد محرومیت مادام العمر باشد. IV. رئیس تشک - مسابقه را از روی صندلی خود شروع می‌کنند. - هیچگاه امتیاز را اول نمی‌دهند بلکه همیشه امتیاز خود را در انتها اعلام می‌کنند. - برای جلب توجه داور به بی نظمی، نباید بر روی میز ضربه بزند بلکه می‌تواند جسم مشخص شده (اسفنج) را به روی تشک پرتاب کند. - موضوعات مورد بحث را با دعوت داوران به میز رئیس تشک با مشورت حل می‌نماید. - رئیس تشک باید همه بی نظمی‌ها را در طول و بعد از مسابقه یادداشت نماید و این موارد را باید با داورانی که در آن تشک قضاوت می‌کنند، مطرح نماید و نظرات لازم بیان شود. - رئیس تشک می‌بایستی لباس مشابه سایر داوران را بپوشند. - رئیس تشک در پایان مسابقه، کشتی گیر برنده را به داور اعلام می‌کند. V. خدمات پزشکی - پزشکان تیم در جایگاهی که مشخص شده است باید بنشینند و نباید در دور سالن راه بروند. - پزشکان می‌توانند کشتی گیر را همراه با مربی تا کنار تشک همراهی نماید. در این شرایط ماساژور پذیرفته نمی‌شود (حداکثر ۲ نفر مجاز به همراهی کشتی گیر هستند.) - پزشکان و کادر پزشکی نمی‌توانند به روی تشک بیایند مگر اینکه داور از آنها بخواهد که به روی تشک بیایند. - جدا از پزشکان تعیین شده برای مسابقات، پزشک تیم هم می‌تواند خدمات درمانی کشتی گیر را انجام دهد. - تصمیم نهایی در خصوص اینکه آیا کشتی گیر مصدوم می‌تواند به مسابقه ادامه دهد یا خیر، توسط پزشک معتبر اتحادیه جهانی مشخص می‌شود (یا رئیس تیم پزشکان در صورتی که پزشک اتحادیه منصوب نشده باشد) و ایشان می‌تواند با داور صحبت کند. - تنها یک نفر (مربی، ماساژور یا پزشک) از تیم کشتی گیر مصدوم می‌تواند به پزشک تیم معرفی شده برای مسابقات، کمک نماید. - پزشک نمی‌تواند کشتی گیر را در مسابقه کوچ نماید و صدای پزشک نباید شنیده شود. V VI. عکاس و فیلمبردار - فعالیت آنها محدود به منطقه‌ای است که برای آنها مشخص شده است. - آنها اجازه مداخله در کار ژوری، کمیسیون داوران اتحادیه یا اعضای هیات رئیسه را ندارند. - عکاسان و فیلمبرداران در کنار تشک اجازه ندارند کشتی گیران را هدایت و کوچ نمایند. - عکاسان نمی‌توانند با داوران و یا مقامات رسمی بحث و گفتگو کنند. در صورت عدم رعایت قوانین، مجازات برای آنها درنظر گرفته می‌شود که شامل اخطار یا اخراج از منطقه مشخص شده برای عکاسان است. VII. سرپرست تیم - لازم است برگزار کنندگان جایگاهی را برای نشستن سرپرست تیم‌ها درنظر بگیرند. - سرپرست تیم‌ها نباید دور تشک بنشینند. - سرپرست تیم‌ها باید در کنفرانس فنی قبل از هر مسابقه و همچنین مراسم قرعه کشی شرکت نمایند. سرپرست تیم‌ها می‌بایستی قوانین مربوط به رفتار درست در طول مسابقات را به اطلاع کشتی گیران، داوران و مربیان برساند. فدراسیون‌های ملی مسئول هستند که پیش از تذکر اتحادیه جهانی کشتی از رعایت قوانین از سوی اعضای تیم خود اطمینان پیدا کنند. هرگونه نقض مقررات مجازات را در پی خواهد داشت. VIII. اعضای هیات رئیسه اتحادیه جهانی کشتی اعضای هیات رئیسه بالاترین مقام انتخاب شده اتحادیه جهانی کشتی هستند. عملکرد آنها در سازمان کشتی جهان دائمی است. آنها باید نماد اخلاق و شخصیت دائمی سازمان باشند. رفتار، نوع لباس و صحبت کردن آنها باید قابل درک و محترمانه باشد. آنها هرگز نباید تصمیمی بر خلاف اساسنامه و قوانین اتحادیه اتخاذ نمایند. هر موضوعی که در متن گنجانده نشده باشد باید توسط اعضای هیات رئیسه بررسی شود. اعضای هیات رئیسه باید منافع اتحادیه جهانی و ورزش کشتی را فراتر از منافع فدراسیون ملی خود قرار دهند. اعضای هیات رئیسه نباید از شهرت و اختیارات اتحادیه جهانی کشتی برای مقاصد شخصی و تبلیغاتی استفاده کنند.اعضای هیات رئیسه باید به محرمانه بودن مذاکرات و تصمیمات، دارایی‌ها و اطلاعات اتحادیه جهانی احترام بگذارند.
 IX. فرایند انضباطی : کلیه فدراسیون‌های ملی عضو اتحادیه جهانی کشتی، کلیه اعضا (اعضای هیات رئیسه، کشتی گیران، مربیان، داوران، پزشکان، پزشکان کمکی و سرپرستان ) موافقت می‌نمایند که در صورت بروز درگیری و تضاد در ابتدا اتحادیه جهانی کشتی را برای حل اختلافات بپذیرند و سپس برای بررسی بیشتر، زمانی که تمام فرصت‌های تجدید نظر به اتمام رسید، می‌توانند به دادگاه ورزشی CAS مراجعه کنند. در موضوعات مربوط به داوری، اتحادیه جهانی کشتی صلاحیت قضایی دولتی کشور فرد مورد نظر را به رسمیت نمی‌شناسد. اتحادیه جهانی کشتی از اِعمال جریمه بر روی اعضایش با استفاده از ابزار مناسب را تضمین می‌نماید. بعلاوه، برای اطمینان از حفظ اخلاق و شخصیت کشتی گیران، داوران، مربیان، سرپرستان، فدراسیون‌های ملی و همچنین اعضای هیات رئیسه، قبل از اِعمال جریمه فرایند قضایی برای دفاع و توضیح شرایط در خصوص وقایع برای افراد امکان پذیر خواهد بود. درحالی که اعضای هیات رئیسه مسئول توجه و شنیدن شکایت کشتی گیر، مربی، داور یا سرپرست تیم بر طبق فرایند ذکر شده در مقررات هستند اما هر تظاهرات فردی یا گروهی به شدت ممنوع است. اقدامات انضباطی در قبال هر فردی که این مقررات را نقض می‌کند، اِعمال می‌شود.
انتهای پیام
