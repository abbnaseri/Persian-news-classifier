بهروان: خونه به خونه در بابل می‌ماند
رئیس هیات فوتبال مازندران می‌گوید سهمیه بابل در لیگ یک باقی می‌ماند.
به گزارش ایسنا، غلامرضا بهروان رئیس هیات فوتبال مازندران در خصوص شرایط نهایی وضعیت تیم خونه به خونه اظهار کرد: سهمیه تیم فوتبال خونه به خونه بابل از استان خارج نخواهد شد.
بهروان افزود: با مخالفت قطعی کمیسیون ماده ۵ مبتی بر خروج سهمیه از استان، سهمیه خونه به خونه در شهر بابل ماندگار شد اما به سرمایه گذار جدید واگذار خواهد شد و هواداران و فوتبال دوستان بابلی خاطرجمع باشند که شهر شان در فصل جدید لیگ دسته اول حضور خواهد داشت.
رئیس هیات فوتبال مازندران خاطرنشان کرد: هر مسئولی در هر مقامی نباید صحبتی مبنی بر خروج سهمیه از استان مازندران داشته باشد چون کمیسیون ماده ۵ اداره کل ورزش و جوانان مازندران قاطعانه مخالفتش را اعلام کرده و سهمیه به هیچ وجه از استان خارج نخواهد شد و در فصل جدید مازندران در لیگ یک تیم‌داری خواهد کرد.
انتهای پیام
