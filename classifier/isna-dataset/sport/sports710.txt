فرار فتاحی از پاسخ به سوالی درباره محرومیتش
رئیس محروم کمیته مسابقات سازمان لیگ حاضر به توضیح درباره محرومیتش نشد.
به گزارش ایسنا، جلسه هم‌اندیشی و آسیب‌شناسی مربیان امروز (چهارشنبه) در مرکز ملی فوتبال برگزار شد که در این جلسه برنامه لیگ نوزدهم توسط سعید فتاحی، رئیس کمیته مسابقات سازمان لیگ به مربیان حاضر ارائه شد. حضور فتاحی در این جلسه به عنوان رئیس کمیته مسابقات سازمان لیگ در حالی بود که او با حکمی از سوی کمیته اخلاق به خاطر اتفاقات فینال جام حذفی از کلیه فعالیت‌های فوتبالی محروم شده بود.
پس از این جلسه و زمانی که سعید فتاحی با سوالی درباره حکم محرومیتش مواجه شد، حاضر به پاسخ‌گویی نشد و اعلام کرد که تنها به سوال درباره جلسه پاسخ می‌دهد.
انتهای پیام
