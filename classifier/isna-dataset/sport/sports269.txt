۱۴ مدال دوومیدانی کاران در روز سوم بازی‌های جهانی کارگران / قهرمانی کاراته با ۹ مدال
دوومیدانی کاران ایران در روز سوم بازی‌های جهانی کارگران به ۱۴ مدال رسیدند و تیم کاراته با ۹ مدال به قهرمانی رسید.
به گزارش ایسنا، در روز سوم بازی‌های جهانی کارگران در تورتوسای اسپانیا و در دوومیدانی نمایندگان ایران صاحب ۹ مدال طلا، ۲ نقره و ۳ برنز شدند.
مهران رئیسی ۲ مدال طلا در ۱۰۰ و ۲۰۰ متر بر گردن آویخت و در دوی ۴۰۰ متر میلاد سروندی طلا گرفت و سهند توانایی مدال نقره را به گردن آویخت. در ماده ۴ در ۱۰۰ متر امدادی تیم ایران شامل سجاد زارع، سهند توانایی، حسن میهن دوست و مهران حسینی صاحب طلا شدند. در دوی ۱۵۰۰ متر در بخش زنان نیز مریم محمودی طلا گرفت و احمد فروغ مدال نقره بدست آورد. سمیرا حاتمی راد در ماده پرتاب نیزه مدال طلا، حسن میهن دوست در پرش سه گام مدال طلا و امین حسین زاده رهبر مدال نقره را کسب کردند. در پرتاب وزنه مهدی صابری مدال طلا و داود ملک پور مدال نقره را به گردن آویختند. در پرتاب نیزه صادق خادمی موفق به کسب مدال طلا شد. همچنین حدیثه احمدی در ماده پرش سه گام موفق به کسب مدال نقره شد.
قهرمانی تیم ملی کاراته کارگران در جهان با ۹ مدال
تیم ملی کاراته کارگران ایران در نخستین حضور خود در بازی‌های جهانی موفق به کسب ۹ مدال رنگارنگ شد. در ادامه بازی‌های جهانی کارگران در اسپانیا، تیم ملی کاراته کارگران با هدایت عبدالرضا صحرانورد با ۶ مدال طلا یک نقره و ۲ برنز قهرمان ششمین دوره بازی‌های جهانی کارگران در اسپانیا شد.
 یوسفی اولین طلایی ایران
حسین یوسفی پس از اینکه در دور نخست با قرعه استراحت روبرو شد در دور دوم ۹ بر هفت حریفی از ایتالیا را شکست داد و راهی نیمه نهایی شد. وی در نیمه نهایی ۱۲-۵ نماینده هند را برد و راهی فینال شد. یوسفی در فینال هم خوش درخشید و ۹-۳ بلژیک را شکست داد و نخستین مدال طلای تیم کومیته را کسب کرد. یوسفی همچنین در وزن آزاد مدال نقره گرفت.
 نماینده وزن ۷۵- کیلوگرم هم طلایی شد  مجتبی کامیاب در مسابقات کاراته بازی‌های جهانی کارگران در دور نخست ۹ بر صفر نماینده کشور میزبان را شکست داد او در مرحله بعد ۴-۱ بلژیک را برد و راهی فینال شد. کامیاب در فینال ۵ بر یک ایتالیا را برد و قهرمان شد. کامیاب در مسابقات آزاد هم برنز گرفت.
 سومین مدال طلای کاراته باز هم برای ایران علی رحیمی نماینده وزن ۶۷- ابتدا ۷-۳ هند را برد. در دور دوم در حالی که با نماینده کشور ایتالیا ۲-۲ مساوی بود با یک ضربه جودان گری در لحظات پایانی نتیجه را ۵-۲ کرد. رحیمی در نیمه نهایی ۳ بر صفر بلژیک را شکست داد و راهی فینال شد. او در فینال ۲-۰ نماینده کشور میزبان را شکست داد و قهرمان شد.
چهارمین طلا برای تیم کومیته کارگری ایران بهنام محمدی در ششمین دوره بازی‌های جهانی در دور نخست حریف هندی خود را ۷-۰ شکت داد. او در دور دوم ۵-۱ اسپانیای میزبان را برد. و در نیمه نهایی ۴-۲ بلژیک را شکست داد و راهی فینال شد. محمدی در فینال ۸-۲ ایتالیا را برد و چهارمین مدال را برای ایران کسب کرد.  
پنجمین مدال طلا کاراته در اسپانیا مجید اکبرزاده در دور نخست ۷ بر یک هند را شکست داد. او با انصراف رقیب بلژیکی خود راهی نیمه نهایی و در این مرحله موفق شد اسپانیا را ۲-۱ شکست دهد و راهی فینال شود. اکبرزاده در فینال ۸-۳ ایتالیا را شکست داد و قهرمان شد. اکبر زاده همچنین در مسابقات آزاد هم با شکست همه رقبای خود قهرمان شد. او در کاتا هم مدال برنز کسب کرد.





انتهای پیام
