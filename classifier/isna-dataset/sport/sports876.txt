افتتاح ساختمان جدید IOC
ساختمان جدید کمیته بین المللی المپیک در لوزان سوئیس افتتاح شد.
به گزارش ایسنا و به نقل از کمیته ملی المپیک، مراسم افتتاحیه ساختمان جدید IOC که صالحی امیری، رئیس کمیته ملی المپیک و هیأت همراه نیز در آن حضور داشتند، دو ساعت به طول انجامید که در آن قهرمانان بزرگ المپیک و شخصیت‌های مختلف به سخنرانی پرداخته و اعضای حاضر در مراسم از ساختمان جدید کمیته بین المللی المپیک دیدن کردند.
این ساختمان در محلی ساخته شده که به مدت صد سال از سوی دولت سوئیس در اختیار IOC قرار گرفت.
در این مراسم تمامی اعضای کمیته بین المللی المپیک و رؤسای کمیته‌های ملی المپیک کشورها، رؤسای فدراسیون‌های بین المللی ورزشی و شخصیت‌های مطرح ورزشی جهان حضور داشتند.

انتهای پیام
