شهرداری تبریز؛ باشگاهی که نمی‌خواهد باشد
باشگاه فرهنگی ورزشی شهرداری تبریز برای فصل پیش رو، عزم خود را جزم کرده تا امتیازهای خود را در رشته‌های مهم ورزشی به فروش بگذارد و تیم‌داری نکند.
به گزارش ایسنا، باشگاه شهرداری تبریز در فصل گذشته پس از کش و قوس‌های فراوان و اخبار ضد و نقیضی که مبنی بر عدم حضور این باشگاه در رشته‌هایی مهمی همچون والیبال، فوتبال و دوچرخه‌سواری تصمیم گرفت تا یک فصل دیگر هم در رقابت‌های حرفه‌ای حضور پیدا کند.
با پایان یافتن این فصل از رقابت‌های ورزشی ایران، شهرداری تبریز با رایزنی‌ها و تصمیماتی که گرفته است، عزم جدی خود را برای عدم تیم‌داری در رشته‌های مهم ورزشی خود جزم کرده است. از مقدمات این تصمیم می‌توان از مصوبه شورای حل اختلاف استان تبریز، ابلاغیه وزارت کشور و فرمان‌داری شهرستان تبریز مبنی بر عدم تیم‌داری شهرداری تبریز اشاره کرد که در ادامه آن نامه سازمان فرهنگی ورزشی شهرداری تبریز به اداره کل وزارت ورزش و جوانان شهر تبریز به همراه داشت که در آن قید شده که شهرداری تبریز دیگر قصد تیم‌داری ندارد و آمادگی خود را برای فروش امتیازهای این رشته‌های ورزشی اعلام کرده است.
طبق گفته مسئولان باشگاه شهرداری تبریز، الویت فروش باشگاه با گزینه‌های داخلی است و گزینه‌های برون شهری در مرتبه بعد قرار می‌گیرند.
در همین راستا، شنیده شده باشگاه تراکتورسازی و مالک آن سهمیه والیبال این باشگاه را برای فصل بعدی رقابت‌های لیگ برتر والیبال گرفته است اما هنوز اخبار رسمی در این رابطه منتشر نشده است.
چیزی که کاملاً مشخص است، این است که باشگاه شهرداری تبریز به هیچ عنوان قصد تیم‌داری ندارد و در حال حاضر باید دید سرنوشت امتیاز رشته‌های ورزشی این تیم دست چه کسانی می‌افتد.
انتهای پیام
