تمدید قرارداد رامین رضاییان با الشحانیه قوت گرفت
مدافع ایرانی الشحانیه موافق تمدید قرارداد خود با این باشگاه قطری است و این باشگاه هم دوست دارد که او قراردادش را تمدید کند.
به گزارش ایسنا و به نقل از الرای، رامین رضاییان در نخستین فصل حضورش در الشحانیه عملکرد بسیار خوبی از  خود نشان داد. این مدافع ایرانی با بازی های خوبی که به نمایش گذاشت ستایش همگان را به دنبال داشت و سهم بسزایی در کسب نتایج خوب الشحانیه داشت.
باشگاه الشحانیه با توجه به تاکید سرمربی این تیم برای تمدید قرارداد با رامین رضاییان، مذاکرات خود را با این مدافع ایرانی برای تمدید قرارداد آغاز کرده است.
خود رضاییان هم دوست دارد که قراردادش تمدید شود و به همین خاطر او به تمدید قرارداد با الشحانیه نزدیک شده است.
الشحانیه علاوه بر تمدید قرارداد با رضاییان به دنبال جذب یک مهاجم خارجی هم در تابستان است.
به گزارش ایسنا، در روزهای اخیر خبرهای درباره علاقه این باشگاه قطری به جذب پژمان منتظری هم در رسانه‌های ایرانی به گوش می‌رسید اما خبری در رسانه های قطری درباره این موضوع نیست.
انتهای پیام
