سرمربی تیم ملی والیبال استرالیا: از جو اردبیل شگفت‌زده شدیم
سرمربی تیم ملی والیبال استرالیا که برای دیدارهای تیمش در هفته چهارم لیگ ملت‌ها به اردبیل سفر کرده، گفت: از دیدن جو ایران و اردبیل شگفت‌زده شدیم.
به گزارش ایسنا، «مارک لبدو» در نشست خبری هفته چهارم لیگ ملت‌ها گفت: با وجود اینکه خیلی کم در ایران بوده‌ایم، اما از جوی که در ایران و اردبیل وجود دارد بسیار شگفت‌زده هستم.
وی افزود: خوشحالیم که این جو هواداران ایرانی را تجربه می‌کنیم و قطعاً بازی‌های سختی داریم. مقابل پرتغال کار سختی داریم و در دیگر بازی‌ها مقابل ایران و فرانسه هم تلاش می‌کنیم تا بهترین نتیجه را بگیریم چون برای ما بسیار مهم است.
انتهای پیام
