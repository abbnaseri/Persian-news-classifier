نفرات برتر مسابقات کراس فیت کاپ آزاد کشوری مشخص شدند
مرتضی صداقت از تهران توانست عنوان قهرمانی مسابقات کاپ آزاد کشوری را به خود اختصاص دهد.
به گزارش ایسنا، مسابقات کراس فیت کاپ آزاد کشوری پس از ۳ دوره رقابت نفس گیر که طی شش ماه گذشته برگزار شد. شب گذشته در مرحله فینال پیگیری گردید که طی آن ٣٦ورزشکار مطرح و شاخص این رشته از سراسر کشور به مصاف هم رفتند.
در پایان این ماراتن نفس گیر که در مجموعه ورزشی انقلاب برگزار شد شرکت کنندگان در چهار مرحله از صبح تا ساعت ۲۲ شب به مصاف هم رفتند تا در نهایت مرتضی صداقت از البرز عنوان قهرمانی و کاپ نفر برتر را به خود اختصاص بدهد.
پوریا محمدی از تهران به مقام دوم رسید، علی طاهری از زنجان سوم شد و ایرج رضازاده نیز عنوان چهارمی را به خود اختصاص داد. در این مسابقات محمد حسین زاده از مازندران نیز کاپ اخلاق را به خود اختصاص داد.
سهراب آزاد رئیس کمیته کراس فیت ایران ضمن تبریک به نفرات برتر این دوره از پیکارها اظهار داشت: خوشبختانه مسابقات بسیار خوبی را شاهد بودیم که در فضایی بسیار دوستانه و صمیمی و در سطحی بسیار بالا برگزار گردید.
او ادامه داد: برای برپایی این مسابقه، فدراسیون ورزش‌های همگانی، مدیر مجموعه ورزشی انقلاب، اعضای هیأت ریسه، کمیته‌های مختلف مثل روابط عمومی، فنی، داوران، مسابقات، اجرایی، مسئولین کمیته‌های استانی و حامیان نهایت تلاش خود را انجام دادند که جا دارد از تک تک آنها تقدیر و تشکر کنم.
انتهای پیام
