احمدی: هیچ حمله‌ای به اتوبوس تیم لهستان نشد
 معاون فرهنگی وزارت ورزش و جوانان گفت: هیچ حمله‌ای به اتوبوس تیم لهستان شده و شاید شکایتشان بخاطر ناراحتی از باخت باشد.
به گزارش ایسنا، عبدالحمید احمدی در حاشیه مجمع سالیانه فدراسیون تنیس روی میز در مورد شکایت لهستان از ایران به فدراسیون جهانی والیبال مبنی بر حمله به اتوبوسشان در ارومیه بیان کرد: ارومیه مشکل میزبانی نداشت و زمانی که رویدادی برگزار می‌شود، مورد توجه همه قرار می‌گیرد. ظرفیت توجه به والیبال هم در شهر ارومیه وجود داشت و خودش را به خوبی نشان داد به طوری که سالن ۴ هزار ۵۰۰ نفر ظرفیت داشت اما ۷- ۸ هزار نفر به سالن می‌آمدند. همچنین در نقاط مختلف شهر تلویزیون گذاشته بودند و مردم مسابقات را تماشا می‌کردند. شکایتی که لهستان کرده هم شاید بخاطر باخت باشد.
او ادامه داد: هیچ حمله‌ای به آنها نشده است و شاید دلیل این کار ناراحتی از شکست باشد.
 انتهای پیام
