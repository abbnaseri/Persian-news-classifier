شکست تیم ملی هندبال ساحلی در نیمه نهایی آسیا
 ملی‌پوشان هندبال ساحلی ایران در مرحله نیمه نهایی قهرمانی آسیا با باخت مقابل تیم ملی قطر باید برای کسب عنوان سومی تلاش کند.
به گزارش ایسنا، ساحلی پوشان تیم ملی هندبال ایران در دیدار نیمه نهایی رقابت‌های قهرمانی آسیا مقابل قطر با نتیجه ۲ بر صفر شکست خورد.
تیم ملی هندبال ساحلی ایران در مرحله گروهی با چهار پیروزی مقابل ژاپن، تایلند، عربستان و پاکستان و یک شکست برابر عمان به عنوان تیم دوم راهی مرحله نیمه نهایی شده بود.
اکنون تیم ملی ایران باید دوشنبه سوم تیرماه برای کسب مدال برنز و سهمیه رقابت‌های جهانی ۲۰۲۰ ساعت ۱۳ به مصاف بازنده دیدار تیم‌های عمان و ویتنام برود.
هفتمین دوره از رقابت‌های هندبال ساحلی قهرمانی آسیا و انتخابی جهان از ۲۵ خرداد به میزبانی چین آغاز شده و تا سوم تیرماه ادامه دارد.
انتهای پیام
