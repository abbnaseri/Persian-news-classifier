هفته بیستم لیگ برتر فوتبال بانوان / بم قهرمانی خود را قطعی کرد
 شهرداری بم کرمان با پیروزی در هفته بیستم قهرمانی خود را در لیگ برتر فوتبال بانوان قطعی کرد.
به گزارش ایسنا، هفته بیستم لیگ برتر فوتبال بانوان امروز (جمعه) برگزار شد. در یکی از مهمترین بازی‌ها شهرداری بم کرمان برابر همیاری ارومیه به میدان رفت و با نتیحه ۷ بر صفر پیروز شد. بم با این پیروزی قهرمانی خود را در لیگ قطعی کرد. زهرا قهرمانی در این بازی برای بم پنج گل به ثمر رساند تا همچنان در صدر گلزنان لیگ قرار داشته باشد.
ملوان بندرانزلی در خانه پارس جنوبی بوشهر با یک گل به برتری رسید تا یاران مریم ایراندوست بعد از مدت‌ها در لیگ برتر پیروز میدان باشند.
سپاهان با پنج گل برابر حریف خود به برتری رسید و ذوب آهن در فولادشهر دو بر یک مغلوب راه یاب ملل مریوان شد.
 نتایج هفته ببستم لیگ برتر بانوان
همیاری آذربایجان غربی صفر_شهرداری بم کرمان ۷ پارس جنوبی بوشهر صفر_ ملوان بندرانزلی ۱ ذوب آهن اصفهان ۱_ راه یاب ملل مریوان ۲ خلیج فارس شیراز صفر_ سپاهان اصفهان ۵ پالایش گاز ایلام ۵_ آذرخش تهران صفر شهرداری سیرجان ۹_ سپیدار قائمشهر صفر
 انتهای پیام
