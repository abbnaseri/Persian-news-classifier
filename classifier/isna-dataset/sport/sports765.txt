صعود دشوار کاشیما به مرحله بعدی لیگ قهرمانان آسیا
کاشیما آنتلرز با باخت مقابل هیروشیما ژاپن اما با احتساب گل خارج از خانه موفق شد به دور یک چهارم نهایی لیگ قهرمانان آسیا صعود کند.
به گزارش ایسنا، بازی مرحله برگشت رقابت‌های لیگ قهرمانان آسیا بین دو تیم کاشیما آنتلرز ژاپن و سانفرسه هیروشیما ژاپن برگزار شد که در نهایت با نتیجه ۳ بر ۲ به سود تیم هیروشیما پایان یافت.
کاشیما با توجه به اینکه در بازی رفت یک بر صفر پیروز شده بود، در بازی برگشت ۳ بر ۲ شکست خورد اما به علت امتیاز گل خارج از خانه، موفق شد پیروز این میدان شود به دور بعدی رقابت‌های لیگ قهرمانان صعود کند.
گل‌های سانفرسه هیروشیما را اینوکای (گل به خودی) در دقیقه ۶۶، شو ساساکی در دقیقه ۷۲ و پاتریک در دقیقه ۹۵ به ثمر رساند و گل‌های کاشیما را شوما دویی در دقیقه ۳۳ و شوما دویی در دقیقه ۸۹ به ثمر رساند.
انتهای پیام
