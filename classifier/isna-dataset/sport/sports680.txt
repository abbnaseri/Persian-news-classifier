جلسه کمیته فنی تیم ملی کشتی آزاد با سرپرست فدراسیون برگزار می‌شود
جلسه کمیته فنی تیم ملی کشتی آزاد فردا (پنجشنبه) و با حضور بهروز نعمتی سرپرست فدراسیون کشتی برگزار می‌شود.
به گزارش ایسنا، این جلسه پیش از برگزاری رقابت‌های انتخابی تیم ملی کشتی آزاد و با حضور غلامرضا محمدی، محسن کاوه، ابراهیم مهربان، عباس حاج کناری و مهدی تقوی اعضای کمیته فنی این مسابقات انجام می‌شود.
در این نشست در مورد مسائل مربوط به رقابت‌های انتخابی تیم ملی بحث و تبادل نظر خواهد شد.
رقابت‌های انتخابی تیم ملی کشتی آزاد برای حضور در رقابت‌های جهانی و گزینشی المپیک، روز جمعه ۷ تیرماه در سالن ۱۲ هزار نفری آزادی تهران برگزار می‌شود.
انتهای پیام
