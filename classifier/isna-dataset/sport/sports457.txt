نساجی امروز به قائمشهر برمی‌گردد
تیم فوتبال نساجی قائمشهر تمریناتش را از فردا در همین شهر پیگیری می‌کند.
محمد علی قنبری، نماینده مالک جدید باشگاه نساجی در گفت‌وگو با ایسنا اظهار کرد: تمرینات در تهران به پایان رسید و تیم امروز به قائمشهر برمی‌گردد تا تمرینات را در این شهر پیگیری کند.
او ادامه داد: با برخی بازیکنان فعلی تیم برای تمدید به توافق رسیدیم و روز گذشته نیز با رضا دهقانی و حسن جعفری قرارداد امضا کردیم.
قنبری درباره حمایت مسؤولان استان مازندران از این باشگاه هم بیان کرد: همه مسؤولان استان از استاندار و فرماندار تا نماینده‌ها همه پای کار هستند و از باشگاه حمایت می‌کنند. ورزشگاه شهید وطنی نیز با حمایت مسؤولان استان در حال آماده سازی برای لیگ برتر است.
انتهای پیام
