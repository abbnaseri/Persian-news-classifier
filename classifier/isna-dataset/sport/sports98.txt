صعود درسا عربشاهی و هانیه رستمیان به فینال تپانچه ۱۰ متر یونیورسیاد
در آغاز پنجمین روز از سی امین دوره یونیورسیاد دانشجویان جهان در ناپل ایتالیا، درسا عربشاهی و هانیه رستمیان در تپانچه ۱۰ متر راهی فینال شدند و دو نماینده پومسه ایران نیز به یک هشتم رسیدند.
به گزارش خبرنگار اعزامی ایسنا به ایتالیا، در پنجمین روز از رقابت‌های یونیورسیاد دانشجویان جهان ۲۰۱۹ و در رشته تپانچه ۱۰ متر، درسا عربشاهی و هانیه رستمیان با ۵۷۱ و ۵۶۸ امتیاز در رده‌های چهارم و هشتم دور مقدماتی ایستادند و راهی فینال شدند.
نمایندگان کره جنوبی، هند، چین، چین تایپه، لهستان و آمریکا و دو نماینده از ایران از ساعتی دیگر در فینال با هم رقابت می‌کنند.
در رشته پومسه نیز کوروش بختیار و فاطمه حسام راهی یک هشتم نهایی شدند.
تا کنون ایران توسط سجاد پور حسینی در تپانچه و تیم تفنگ پسران به ترتیب صاحب یک مدال برنز و نقره شده است.
سی امین دوره یونیورسیاد دانشجویان جهان از ۱۲ تیر ماه آغاز و تا ۲۳ تیرماه ادامه دارد.
انتهای پیام
