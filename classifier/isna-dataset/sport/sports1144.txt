مدافع خارجی تراکتور نیامده رفت
دنیزلی مدافع خارجی جدید تراکتور که با این تیم قرارداد بسته بود را نخواست.
به گزارش ایسنا و به نقل از باشگاه تراکتورسازی، پس از حضور دوسانتوس در اولین جلسه تمرینات پیش فصل تیم و اظهارات مدیر برنامه‌های ایشان مبنی بر لزوم تمرین جداگانه این مدافع زیر نظر پزشک تیم به مدت ۲۰ روز، دنیزلی با تاکید بر لزوم حضور تمام بازیکنان در تمرینات تیمی تحت نظر خود، با ادامه حضور وی در تراکتور مخالفت کرده و از مسئولان باشگاه فسخ قرارداد داخلی وی را به دلیل عدم آمادگی بدنی خواستار شد.
تمام بازیکنانی که قرارداد داخلی با باشگاه تراکتور امضا کرده‌اند، در صورت تایید سرمربی این تیم در هیات فوتبال ثبت خواهد شد.
انتهای پیام
