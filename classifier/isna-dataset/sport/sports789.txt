  سولماز عباسی مربی تیم ملی روئینگ بانوان شد
 پاروزن ایران در المپیک ۲۰۱۲ لندن و مربی پیشین تیم ملی روئینگ دوباره هدایت بانوان روئینگ سوار را برعهده گرفت.
به گزارش ایسنا، ملی‌پوشان روئینگ بانوان ایران خود را برای رقابت‌های انتخابی المپیک آماده می‌کنند و به تازگی مرحله جدید اردوی آماده سازی خود را آغاز کرده‌اند که در همین راستا سولماز عباسی به عنوان مربی تیم ملی انتخاب شد. پیش از این ملی‌پوشان زیر نظر بهناز مرادخانی تمرینات خود را انجام می‌دادند. مرادخانی در جلسه‌ای با مسئولان فدراسیون قایقرانی اعلام کرد که به دلایل شخصی نمی‌تواند به طور تمام وقت در کنار ملی‌پوشان باشد و به همین دلیل تصمیم به کناره‌گیری دارد. بر همین اساس فدراسیون قایقرانی سولماز عباسی المپین قایقرانی ایران را به عنوان مربی تیم ملی بانوان انتخاب کرد تا او ملی‌پوشان را برای رقابت‌های پیش رو آماده کند.
انتهای پیام
