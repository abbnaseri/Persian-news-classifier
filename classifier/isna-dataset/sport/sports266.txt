مارسلو درخواست جدایی از رئال کرد
مدافع برزیلی رئال مادرید از این باشگاه درخواست کرد با جدایی او به یکی از تیم های خواهانش موافقت کند. 
به گزارش ایسنا و به نقل از اسپورت، مارسلو مدافع برزیلی ۱۳ فصل در رئال مادرید بازی کرده است ولی فصل قبل به دلیل مصدومیت و عدم آمادگی فرصت زیادی برای بازی کردن نداشت. تیم‌های آرسنال، میلان و یوونتوس پیشنهادهایی برای جذب این بازیکن به رئال مادرید ارائه دادند و در این بین مارسلو از سران باشگاه رئال مادرید خواسته است تا با جدایی او موافقت کند.
مدیربرنامه‌های مارسلو در حال مذاکره با تیم‌های خواهان او است و در این بین مارسلو نیز دیداری با فلورنتینو پرس داشته است و از رئیس رئال مادرید خواسته است تا با جدایی او موافقت کند. البته پرس هنوز با درخواست مارسلو برای رفتن از رئال مادرید موافقت نکرده است.
مارسلو که جایی در برنامه‌های تیته برای کوپا آمه ریکا نداشته است در حال استراحت است. تیم ملی فوتبال برزیل باید در فینال کوپا آمه ریکا برابر پرو قرار گیرد و در صورت برتری در این دیدار بعد از سال‌ها می‌تواند قهرمانی را به دست بیاورد.
انتهای پیام
