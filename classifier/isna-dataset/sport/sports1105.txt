مشتری اروپایی طارمی یک تیم بلژیکی است
اوستنده بلژیک تلاش‌های خود را برای به خدمت گرفت مهدی طارمی آغاز کرده است. 
به گزارش ایسنا و به نقل از اسپورت بلژیک، قرارداد مهدی طارمی با تیم الغرافه قطر به پایان رسیده است و این بازیکن اکنون به دنبال تیم جدیدی است. در حالی که در روزهای گذشته از پرسپولیس و اروپا به عنوان مقصدهای احتمالی طارمی یاد شده بود، امروز این سایت بلژیکی خبر داد تیم اوستنده تلاش‌های خود را برای جذب مهدی طارمی آغاز کرده است و امیدوار است این بازیکن ایرانی را که بهترین عملکرد دوران خود را در تیم پرسپولیس سپری کرده است به خدمت بگیرد.
اوستنده قبلاً رامین رضائیان دیگر بازیکن ایرانی را برای یک فصل قبل از جام جهانی روسیه در اختیار داشته بود.
به گزارش ایسنا، طارمی بعد از جدایی از پرسپولیس راهی الغرافه شد ولی در این تیم نتوانست به تیمش کمک کند تا در لیگ قهرمانان حاضر باشد. تیم الغرافه در پلی آف این فصل لیگ قهرمانان آسیا برابر ذوب آهن شکست خورد و از رسیدن به مرحله گروهی این رقابت‌ها بازماند.
انتهای پیام
