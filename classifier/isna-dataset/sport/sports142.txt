رکوردی خاص برای مسی در کوپا آمه‌ریکا
کاپیتان تیم ملی فوتبال آرژانتین با حضور در دیدار برابر شیلی یک رکورد را به نام خود در کوپا آمه‌ریکا به ثبت رساند.
به گزارش ایسنا و به نقل از elsport، تیم ملی فوتبال آرژانتین در دیدار رده بندی کوپا آمه‌ریکا توانست با نتیجه ۲ بر یک شیلی را شکست دهد. در این دیدار مسی در ترکیب اصلی آرژانتین به میدان رفت و البته در دقایق پایانی نیمه نخست هم اخراج شد.
مسی با حضور در این دیدار یک رکورد را به نام خود به ثبت رساند. تعداد بازی‌های مسی با حضور برابر شیلی در تاریخ کوپا آمه‌ریکا به ۲۷ رسید که این یک رکورد در تاریخ فوتبال آرژانتین است.
پیش از این رقابت‌ها خاویر ماسکرانو با ۲۶ حضور در رقابت‌های کوپا آمه‌ریکا در بین بازیکنان آرژانتین رکورددار بود اما مسی توانست رکورد او را بشکند.
مسی با توجه به سن و سالی که دارد می‌تواند حداقل یک دوره دیگر در رقابت‌های کوپا آمه‌ریکا به میدان رود.
انتهای پیام
