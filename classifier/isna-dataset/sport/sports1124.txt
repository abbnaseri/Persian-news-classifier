مظاهری از امروز در تمرین‌های تراکتور آفتابی می‌شود
دروازه‌بان ملی‌پوش تراکتورسازی بعد از چند هفته استراحت و غیبت در اردوی تیم ملی از امروز در تمرین‌های تیم باشگاهی جدید خود حضور پیدا می‌کند.
به گزارش ایسنا، رشید مظاهری دروازه‌بان جدید تراکتورسازی که از ذوب‌آهن به این تیم پیوسته بود از امروز (پنج شنبه) در تمرینات این تیم حاضر می‌شود و نخستین تمرین خود را زیر نظر دنیزلی ترکیه‌ای برگزار می‌کند. هم‌چنین با تصمیم دنیزلی ملی‌پوشان این تیم از چند روز دیگر به جمع تراکتوری‌ها اضافه خواهند شد و با این تیم تمرین خواهند کرد و این در حالی است که هنوز تکلیف شجاعی برای ماندن در تراکتورسازی مشخص نشده است.
تمرینات تراکتور پس از حضور مصطفی دنیزلی در تبریز پیگیری شد و روز گذشته دومین جلسه تمرینی این تیم برگزار شد. سرمربی ترکیه‌ای تراکتور روز گذشته تصمیم گرفت چند بازیکن این تیم که از لحاظ فنی در تفکراتش جایی نداشتند را کنار بگذارد.
انتهای پیام
