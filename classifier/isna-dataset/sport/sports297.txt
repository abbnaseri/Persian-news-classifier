خداحافظی آرین روبن از دنیای فوتبال
ستاره هلندی بایرن مونیخ تصمیم گرفت که در ۳۵ سالگی از دنیای فوتبال خداحافظی کند.
به گزارش ایسنا، آرین روبن ساعتی پیش با تصمیمی که گرفت هواداران خود را شوکه کرد. این ستاره هلندی پیش بینی می‌شد که تیم بعدی خود را معرفی کند اما به ناگاه اعلام کرد که به فوتبالش در مستطیل سبز پایان داده است. روبن تصمیم گرفت در سن ۳۵ سالگی در حالی که مشتریان زیادی داشت کفش‌های خود را آویزان کند. این بازیکن هلندی از سال ۲۰۰۹ تا الان در بایرن مونیخ بازی می‌کند و به همراه ریبری زوج مناسبی برای خط حمله باواریای‌ها بوده‌اند. او ۸ قهرمانی در بوندسلیگا و ۵ قهرمانی در جام حذفی آلمان با بایرن به دست آورد و البته یک عنوان قهرمانی در لیگ قهرمانان اروپا هم در کارنامه دارد. روبن با تیم ملی فوتبال هلند هم سابقه نایب قهرمانی در جام جهانی ۲۰۱۰ را در کارنامه دارد و ۹۶ بار پیراهن لاله‌های نارنجی را بر تن کرد. او همچنین سابقه بازی کردن در چلسی و رئال مادرید را هم در کارنامه دارد اما در این دو تیم نتوانست توانایی‌هایش را نشان دهد. روبن گفت: این سخت‌ترین تصمیمی است که گرفته‌ام اما چاره‌ای نیست. انتهای پیام
