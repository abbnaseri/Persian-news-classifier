میلان از لیگ اروپا اخراج شد
 دادگاه عالی ورزش اعلام کرد میلان نمی‌تواند در لیگ اروپا فصل آینده به رقابت بپردازد.
به گزارش ایسنا و به نقل از آس، تیم فوتبال میلان نمی‌تواند در لیگ اروپا فصل آینده بازی کند. دادگاه عالی ورزش امروز (جمعه) اعلام کرد روسونری ها به دلیل رعایت نکردن فیر پلی مالی در سال‌های ۲۰۱۵، ۲۰۱۶ و ۲۰۱۷ حق حضور در لیگ اروپا را ندارند.
باشگاه میلان تنها در فصل ۲۰-۲۰۱۹ نمی‌تواند در این رقابت‌ها شرکت کند. این تیم فرصت دارد تا سال ۲۰۲۱ مساله انتقال‌ها را حل کند در غیر این صورت از رقابت‌های اروپایی ۲۳_۲۰۲۲ و ۲۴-۲۰۲۳ اخراج خواهد شد.
به جای میلان، تورینو تیم هفتم سری آ در لیگ اروپا بازی می‌کند.
انتهای پیام
