هواداران پرسپولیس دوباره مقابل باشگاه تجمع کردند
هواداران پرسپولیس باری سومین روز متوالی مقابل ساختمان این باشگاه تجمع و خواستار کنارگیری مدیران این باشگاه شدند.
به گزارش ایسنا، صبح امروز (چهار شنبه) برای سومین روز متوالی هواداران پرسپولیس مقابل ساختمان این باشگاه تجمع کرده و خواستار کنارگیری مدیران باشگاه شدند. البته تعداد هواداران امروز نسب به دیروز کمتر بود.
در بخشی از شعار هواداران خشمگین، مدیران باشگاه را "ترسو" خطاب کردند. آنها همچنین شعار "محسن رفت‌وبرگشت، بری دیگه بر نگردی" سردادند و از سرپرست تیم خواستند از سمت خود کنارگیری کند.
هواداران پرسپولیس هم چنین شعار "مدیر بی لیاقت، استعفا، استعفا" سردادند.

انتهای پیام
