آمار بازی تیم ملی والیبال ایران مقابل کانادا
آمار بازی تیم ملی والیبال ایران مقابل کانادا از سوی فدراسیون جهانی منتشر شد.
به گزارش ایسنا، تیم ملی والیبال ایران توانست امروز (جمعه) ۲۴ خرداد ماه ۱۳۹۸ بازی نخست خود از هفته سوم لیگ ملت‌های والیبال ۲۰۱۹ در ارومیه را مقابل تیم کانادا سه بر صفر با برتری پشت سر بگذارد.
تیم ملی والیبال ایران در این بازی ۳۹ آبشار موفق، ۵ دفاع روی تور موفق و ۷ امتیاز سرویس را به ثبت رساند. همچنین ۲۵ امتیاز ایران نیز با اشتباهات و خطاهای بازیکنان تیم ملی کانادا کسب شد.
در پایان این دیدار امیر غفور با کسب ۱۶ امتیاز (۱۲ آبشار موفق، دو دفاع روی تور موفق و دو امتیاز سرویس) امتیاز آورترین بازیکن زمین شود.
در طرف مقابل استیفن مار هم ۱۳ امتیاز برای کانادا کسب کرد.
ایران در دومین بازی خود از هفته سوم لیگ ملت‌ها، ساعت ۱۸:۳۰ فردا (شنبه) ۲۵ خرداد ماه در یک دیدار حساس به مصاف لهستانی خواهد رفت که امروز ۳ بر یک از روسیه شکست خورد.
انتهای پیام
