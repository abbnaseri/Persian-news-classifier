پیروزی تیم بسکتبال با ویلچر ایران برابر روسیه
تیم ملی بسکتبال با ویلچر مردان ایران در تورنمنت چهار جانبه که به میزبانی ترکیه در حال برگزاری است، برابر روسیه به پیروزی رسید.
به گزارش ایسنا، تیم ملی بسکتبال با ویلچر مردان ایران در دومین روز از تورنمنت چهار جانبه ترکیه، برابر تیم روسیه به میدان رفت و با نتیجه ۵۹ بر ۵۰ به پیروزی دست یافت. تیم ملی بسکتبال با ویلچر ایران هم‌چنین در دو دیدار قبلی خود با نتیجه ۷۱ بر ۶۲ برابر تیم ترکیه دیدار را واگذار کرد و در نخستین دیدار خود برابر کره جنوبی با نتیجه ۷۸ بر ۷۴ رقابت را واگذار کرد. تیم ملی کشورمان در نخستین دیدار خود برابر تیم کره جنوبی به میدان رفت و با اختلاف نزدیک ۷۸ بر ۷۴ در وقت اضافه نتیجه را به حریف خود واگذار کرد.
ملی‌پوشان کشورمان صبح فردا یک‌شنبه ۹ تیر برای کسب عنوان سومی مجدداً به مصاف روسیه می‌رود.
انتهای پیام
