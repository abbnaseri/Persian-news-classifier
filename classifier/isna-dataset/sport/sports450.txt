۲ سهمیه کاراته ایران در بازی‌های ساحلی جهان
با ارسال نامه ای از سوی فدراسیون جهانی کاراته، فاطمه صادقی و ابوالفضل شهرجردی سهمیه حضور در بازی‌های ساحلی ۲۰۱۹ را کسب کردند.
به گزارش ایسنا، ابوالفضل شهرجردی دومین کاتاروی ایران است که بعد از فاطمه صادقی به این رقابت‌ها دعوت شده است. بازی‌های ساحلی (آنوک) ۲۰۱۹ قرار است در کشور قطر برگزار شود و طی نامه ارسال شده فدراسیون جهانی به فدراسیون کاراته ایران، تمام هزینه‌های این کاتاروها و هم‌چنین یک همراه آن‌ها از سوی کشور میزبان تأمین خواهد شد.
این رقابت‌ها مهرماه در شهر دوحه قطر برگزار خواهد شد. انتهای پیام
