آمار بازی تیم‌های استرالیا و فرانسه
آمار بازی تیم‌های استرالیا و فرانسه در هفته چهارم لیگ ملت‌های والیبال منتشر شد.
به گزارش ایسنا، تیم ملی فرانسه توانست در هفته چهارم لیگ ملت‌های والیبال ۲۰۱۹ در اردبیل تیم ملی استرالیا را با نتیجه سه بر صفر شکست دهد که آمار این بازی از سوی فدراسیون جهانی (FIVB) منتشر شد.
فرانسوی‌ها در این دیدار ۴۴ آبشار موفق، ۵ دفاع روی تور موفق و ۵ امتیاز سرویس را کسب کردند. ۲۱ امتیاز این تیم نیز با اشتباهات و خطاهای بازیکنان استرالیا کسب شد.
ترور از تیم ملی فرانسه و ویلیامز از تیم ملی استرالیا با کسب ۱۸ امتیاز، امتیاز آورترین بازیکنان زمین شدند.
انتهای پیام
