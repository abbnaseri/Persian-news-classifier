تمدید ۵ ساله ستاره جوان با منچسترسیتی
بازیکن اوکراینی منچسترسیتی قرارداد خود را با این تیم به مدت ۵ فصل دیگر تمدید کرد.
به گزارش ایسنا و به نقل از گاردین، اولکساندر زینچنکو، بازیکن اوکراینی تیم منچسترسیتی بعد از توافق با سران این تیم، قرارداد خود را به مدت ۵ فصل دیگر تمدید کرد. بعد از آنکه کیل واکر در روز چهارشنبه قرارداد خود را با سیتی تمدید کرده بود، زینچنکو دومین بازیکن بود که تصمیم گرفت تا در تیم قهرمان لیگ برتر انگلیس در دو فصل اخیر بماند.
زینچنکو بعد از تمدید قرارداد خود با منچسترسیتی گفت: خیلی خوشحالم که در سیتی خواهم بود و قراردادم را با تیمم قطعی کردم. من تازه جوان هستم و خیلی نیاز است تا بتوانم پیشرفت کنم و می ‌دانم زیر نظر گواردیولا و در تیمی چون منچسترسیتی این شرایط برای من است تا بتوانم خودم را نشان دهم و پیشرفت کنم.
این بازیکن در سال ۲۰۱۶ با ۱.۷ میلیون پوند از تیم اوفا خریداری شد و توانست خودش را در ترکیب اصلی این تیم جا بیندازد و در فصلی که با قهرمانی منچسترسیتی به پایان رسید، او نقش انکار ناپذیری در قهرمانی تیمش داشت.
انتهای پیام
