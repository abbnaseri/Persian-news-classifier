 سوزوکی: در تیم ژاپن هیچ‌کس ستاره نیست
سرمربی ژاپن می‌گوید تیمش با همدلی موفق شد تا قهرمانی در مسابقات فوتسال زیر بیست ساله‌های آسیا را جشن بگیرد.
به گزارش ایسنا، روجی سوزوکی سرمربی تیم ملی زیر بیست ساله‌های فوتسال ژاپن بعد از قهرمانی در این رقابت‌ها گفت: همه بازیکنان من نهایت تلاش خود را کردند و فوق العاده بودند. رقیب‌های عالی مثل ایران و افغانستان برابر ما صف آرایی کردند.
وی در خصوص عملکرد دروازه‌بان تیمش گفت: دروازه‌بان ما چندین شوت بازیکن حریف را گرفت و یکی از بهترین بازیکنان میدان بود، مخصوصا زمانی که افغانستان رو به پاور پلی آورده بود. تیم ما امروز یک خانواده بود و‌ نشان دادیم که یکدیگر را حمایت می‌کنیم.
او افزود: تمام بازیکنان ما، حتی دروازه‌بانمان هم در این مسابقات گل زدند. در تیم‌ ما هیچ ستاره‌ای نیست و ما یک تیم به معنای کامل هستیم.
انتهای پیام
