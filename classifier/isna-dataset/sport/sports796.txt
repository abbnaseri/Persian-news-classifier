سعید صفرزاده قهرمان تایم تریل انفرادی کشور شد
پرونده مسابقات دوچرخه سواری جاده قهرمانی کشور در استان اصفهان بسته شد.
به گزارش ایسنا، در ادامه مسابقات دوچرخه سواری جاده قهرمانی کشور ۲۰ رکابزن دارای رنکینگ امروز در ماده تایم تریل انفرادی به رقابت پرداختند که در پایان سعید صفرزاده از استان آذربایجان شرقی به عنوان قهرمانی دست یافت. مسابقه تایم تریل انفرادی امروز به مسافت ۳۴ کیلومتر در جاده کمربندی فولادشهر برگزار شد که در پایان سعید صفرزاده از استان آذربایجان شرقی با ثبت زمان ۳۸ دقیقه و ۴۵ ثانیه به مقام قهرمانی رسید. بهنام آرین از استان یزد با ثبت زمان ۳۸/۴۷/۴۳ دقیقه به مقام دوم دست یافت و محمد رجبلو از استان زنجان با ثبت زمان ۴۰/۰۲/۱۶ نیز مقام سومی این دوره از مسابقات را از آن خود کرد. با برگزاری این مسابقات پرونده رقابتهای قهرمانی کشور در بخش استقامت جاده و تایم تریل انفرادی با قهرمانی مهدی سهرابی در بخش استقامت و سعید صفرزاده در بخش تایم تریل در استان اصفهان بسته شد.
انتهای پیام
