افشاگری جالب بازیکن سابق بارسلونا
بازیکن سابق بارسلونا اظهار نظر جالبی درباره دلیل جدایی رونالدینیو و دکو از آبی اناری‌ها داشت.
به گزارش ایسنا و به نقل از elsport، الکساندر هلب در دوران پپ گواردیولا پیراهن بارسلونا را بر تن کرد اما نتوانست روزهای خوبی را با این تیم پشت سر بگذارد. این بازیکن بلاروسی که پیش از این به انتقاد از گواردیولا پرداخته بود این بار هم افشاگری جالبی درباره تیم سابق خود داشت.
او گفت: رونالدینیو و دکو با حالت مستی و خماری به تمرین می‌آمدند. آیا می‌دانید که چرا باشگاه بارسلونا این دو بازیکن را در سال ۲۰۰۸ فروخت؟ چون باشگاه می‌ترسید این دو بازیکن روی مسی تأثیر منفی بگذارند.
هلب درباره پیوستن به بارسلونا گفت: من دوست نداشتم که با بارسلونا قرارداد امضا کنم. می‌خواستم در آرسنال باقی بمانم یا راهی بایرن مونیخ شوم اما مدیر برنامه‌هایم تاکید کرد که گواردیولا باز هم تماس گرفته و من را می‌خواهد و به همین خاطر در نهایت موافقت کردم.
انتهای پیام
