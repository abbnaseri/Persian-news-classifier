سرمربی جدید میلان مشخص شد
مارکو جیامپائولو به عنوان سرمربی جدید تیم میلان مشخص شد.
به گزارش ایسنا، تیم فوتبال میلان بعد از ناکامی در راهیابی به لیگ قهرمانان اروپا، با جنارو گتوزو قطع همکاری کرد و در نهایت مارکو جیامپائولو سرمربی سابق سامپدوریا را به عنوان سرمربی جدید خود معرفی کرد. قرارداد این مربی ۲ ساله با بند تمدید قرارداد یک ساله است. مارکو جامپائولو سرمربی شصتم میلان و هشتمین سرمربی این تیم از زمان جدایی ماسیمیلیانو آلگری از اواخر سال ۲۰۱۴ بوده است.
میلان آخرین بار در سال ۲۰۱۱ توانست با هدایت آلگری قهرمانی در لیگ ایتالیا را به دست بیاورد و از آن زمان تاکنون در رسیدن به عنوان قهرمانی ناکام بوده است. انتهای پیام
