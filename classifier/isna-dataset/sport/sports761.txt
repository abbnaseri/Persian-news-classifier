درخواست جدایی دو بازیکن استقلال
دو بازیکن استقلال خواهان جدایی از این تیم شدند.
به گزارش ایسنا، میثم تیموری و فرشاد محمدی‌مهر دو بازیکن استقلال هستند که فصل گذشته پس از درخشش در پارس جنوبی به جمع بازیکنان آبی‌های پایتخت پیوستند. با این حال این دو بازیکن نتوانستند در استقلال نمایش خوبشان را ادامه دهند و به همین دلیل با پایان لیگ هجدهم در آستانه جدایی از این تیم قرار گرفتند.
مدیربرنامه‌های این دو بازیکن، امروز (سه‌شنبه) با حضور در باشگاه استقلال درخواست دریافت رضایت‌نامه این دو بازیکن را کرده تا تیموری و محمدی‌مهر با انتقال به تیمی دیگر، فرصت بازی کردن پیدا کنند.
انتهای پیام
