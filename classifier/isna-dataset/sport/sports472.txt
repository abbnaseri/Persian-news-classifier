رضایی در بروخه ماندنی شد
سایت بلژیکی خبر داد کاوه رضایی فعلا در تیم بروخه ماندنی شده و این تیم قصد فروش او را ندارد.
به گزارش ایسنا و به نقل از سایت voetbal۲۴، کاوه رضایی که با درخشش در شارلوا راهی بروخه بلژیک شد نتوانست در این تیم انتظارات را برآورده کند و از زمان حضور در بروخه تنها یک گل به ثمر رسانده است. با این حال بعد از تعویض سرمربی تیم بروخه و روی کار آمدن فیلیپ کلمنت، باشگاه بروخه قصد دارد به این بازیکن ایرانی زمان بدهد تا بتواند خودش را در تیم نشان دهد. رضایی در بازی‌های پیش فصل و دوستانه فرصت درخشش و قانع کردن سرمربی برای حضور در زمین بازی را دارد و در صورتی که در این بازی‌ها موفق شود می‌تواند در این فصل نیز برای بروخه به میدان برود.
کاوه رضایی که با ۵ میلیون یورو به بروخه پیوسته است، پیش‌تر در فهرست فروش تیمش قرار داشت.
انتهای پیام
