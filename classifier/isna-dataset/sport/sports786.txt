چرا حسینی هنوز با استقلال تمدید نکرده است؟
دروازه‌بان استقلال همچنان خواهان مبلغی نزدیک ۳ میلیارد تومان برای هر فصل است.
به گزارش ایسنا، سید حسین حسینی، دروازه‌بان استقلال یکی از بازیکنانی است که هنوز تکلیفش با این باشگاه مشخص نشده و با وجود صحبت از توافق نهایی، امضای قرارداد جدید حسینی و استقلال امروز و فردا می‌شود.
بر اساس اخبار رسیده به خبرنگار ایسنا، دلیل عدم تمدید قرارداد حسینی با استقلال رقم بالای قرارداد این دروازه‌بان است. با وجود اینکه حسینی خبر از تخفیف ۲.۵ میلیارد تومانی برای دو فصل به استقلال داده بود تا رقم قراردادش برای هر فصل ۱ میلیارد و ۷۵۰ میلیارد تومان باشد اما مشخص شده که او هنوز خواهان رقمی نزدیک به ۳ میلیارد تومان برای هر فصل است. همچنین او خواستار پرداخت مطالبات فصول گذشته و همچنین درصدی از قرارداد جدیدش شده است.
مدیران استقلال هم به او اعلام کردند که باشگاه درگیر مشکلات مالی زیادی است و باید مطالبات پروپئیچ را تامین کند و در حال حاضر توانایی پرداخت چنین مبالغی به حسینی را ندارند.
با این اوصاف باید دید که سید حسین حسینی نهایتاً امروز یا فردا قراردادش را با استقلال تمدید می‌کند یا نه.
انتهای پیام
