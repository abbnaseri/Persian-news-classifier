کالدرون لیست مازادی ارائه نداده
مدیریت باشگاه پرسپولیس تاکنون جلسه‌ای با سرمربی این  تیم درباره لیست مازاد نداشته است.
به گزارش ایسنا و به نقل از روابط عمومی باشگاه پرسپولیس، بنابر اعلام گابریل کالدرون سرمربی تیم فوتبال پرسپولیس، هیچ بازیکنی در لیست فروش قرار ندارد و کلیه بازیکنانی که در تیم حضور دارند، با تمرکز بالا و تلاش مضاعف در مسیر آمادگی قرار دارند.
لازم به یاد آوری است؛ مدیریت باشگاه تاکنون جلسه‌ای با سرمربی این تیم درباره لیست مازاد نداشته است. ازهمین روی باشگاه بزرگ پرسپولیس از رسانه‌های محترم تقاضا دارد در مسیر آماده‌سازی تیم و همراهی باشگاه، از نشر اینگونه اخبار پرهیز و جلوگیری نمایند.
انتهای پیام
