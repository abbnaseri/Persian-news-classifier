زمان تمدید قرارداد وریا با استقلال مشخص شد
بازیکن ملی‌پوش استقلال فردا قراردادش را با استقلال تمدید می‌کند.
کامران منزوی، عضو هیات مدیره باشگاه استقلال در گفت‌وگو با ایسنا درباره روند مذاکره با وریا غفوری اظهار کرد: از ابتدا با وریا غفوری مشکلی نداشتیم. ما پیش از این بندبند پیش‌نویس قراردادی که توسط مدیربرنامه‌های او نوشته شده بود را بررسی کردیم که این پیش‌نویس پنج‌شنبه به باشگاه داده شد. امروز (شنبه) هم آقای فتحی این قرارداد را بررسی کرد و مشکلی از بابت تمدید با وریا غفوری وجود ندارد.
او در پاسخ به این سوال که این قرارداد چه زمانی منعقد و تمدید می‌شود گفت: تا این لحظه قرار است که اگر کسی نظر این بازیکن را تغییر ندهد، فردا (یکشنبه) این قرارداد امضا شود تا رسماً قرارداد غفوری تمدید شود.
انتهای پیام
