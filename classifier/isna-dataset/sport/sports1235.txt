رئیس PSG: امباپه ۲۰۰ درصد می‌ماند
رئیس باشگاه پاری سن ژرمن تاکید کرد که به هیچ وجه اجازه جدایی به امباپه را نخواهد داد.
به گزارش ایسنا و به نقل از فرانس فوتبال، رئیس باشگاه پاری سن ژرمن به شایعه جدایی امباپه پایان داد.
ناصر الخلیفی تنها چند ساعت بعد از هشدار جدی که به امباپه و نیمار درباره اصلاح رفتار آن‌ها داد، راه را بر مشتریان ستاره جوان تیمش بست.
او درباره احتمال جدایی امباپه در تابستان گفت: به هیچ وجه اجازه جدایی به امباپه را نخواهیم داد. او ۲۰۰ درصد در پاری سن ژرمن می‌ماند.
الخلیفی درباره بازگشت لئوناردو هم گفت: می‌خواستیم که تغییراتی را در تیم به وجود آوریم. به لئوناردو پیشنهاد دادم و او خیلی سریع آن را قبول کرد و خوشحالیم که به تیم برگشت. لئوناردو کمک زیادی به ما برای جذب بازیکنان مورد علاقه در تابستان خواهد کرد.
انتهای پیام
