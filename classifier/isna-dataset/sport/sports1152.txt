
پرداخت ۵میلیون تومان به ورزشکاران المپیکی از تیرماه
 معاون ورزش حرفه ای و قهرمانی وزارت ورزش و جوانان گفت: هر ورزشکاری که موفق به کسب سهمیه المپیک شود از تیرماه به مدت یکسال هر ماه به مبِلغ ۵میلیون تومان کمک هزینه دریافت می کند.
به گزارش ایسنا، محمد رضا داورزنی افزود: به یاری خدا و با پیگیری‌ها و تلاش‌های بسیار زیادی که از ابتدای تأسیس وزارت ورزش و جوانان انجام شد، دستگاه ورزش کشور صاحب قانون شد و قانون وظایف وزارت ورزش و جوانان نهایتاً در مجلس شورای اسلامی به تصویب رسید و امیدواریم هرچه سریع‌تر مراحل ابلاغ آن هم انجام شود تا ملاک عمل برای همه ارکان وزارتخانه باشد.
وی ادامه داد: پس از هر سفر برون مرزی سرپرستان تیم‌ها موظف هستند بلافاصله گزارش سفر را به فدراسیون مربوطه و وزارت ورزش و جوانان ارائه دهند. همچنین ارسال درخواست برای سفرها به شورای برون مرزی حتماً به موقع انجام شود.
داورزنی گفت: فدراسیون‌های ورزشی باید با ادارات کل ورزش و جوانان استان‌ها و هیأت‌های ورزشی به عنوان بازوهای خود در تعامل کامل باشند تا کار به حکمیت وزارت ورزش و جوانان نکشد.
وی اضافه کرد: هر ورزشکاری که در هر زمان سهمیه المپیک ۲۰۲۰ را کسب کند طبق مصوبه وزارت ورزش و کمیته ملی المپیک از تیر ماه ۹۷ به مدت یک سال هر ماه مبلغ ۵ میلیون تومان کمک هزینه دریافت می‌کند.
داورزنی در پایان خاطرنشان کرد: بعد از حادثه ناگوار سیل که جامعه ورزش کشور اولین واکنش و کمک‌ها را به آن انجام داد مقر شد با همکاری بسیج دستگاه‌های مختلف به ساختن خانه برای سیل زدگان بپردازند که سهم دستگاه و جامعه ورزش کشور ۷۰ واحد مسکونی در خرم آباد شد. امیدواریم با تشکیل یک کمپین ویژه و کمک کلیه جامعه ورزش اعم از ورزشکاران، فدراسیون‌ها، مربیان و مدیران استانی این بار هم جامعه ورزش همچون کمک در حادثه سیل روسفید و پیش‌قدم باشد.
انتهای پیام
