کاوانی: تا پایان قراردادم در پاری سن ژرمن می‌مانم
مهاجم اروگوئه‌ای پاری سن ژرمن تاکید کرد که قصد جدایی از این تیم را ندارد و فصل بعد هم در لیگ فرانسه خواهد بود.
به گزارش ایسنا و به نقل از اسکای اسپورت، ادینسون کاوانی یک فصل دیگر با پاری سن ژرمن قرارداد دارد. خبرهای زیادی درباره جدایی این بازیکن اروگوئه‌ای از پاری سن ژرمن در تابستان به گوش می‌رسد و از اتلتیکو مادرید به عنوان مشتری جدی او سخن به میان آمده است.
کاوانی تاکید کرد که می‌خواهد تا پایان قراردادش در پاری سن ژرمن باقی بماند.
او گفت: من یک فصل دیگر با پاری سن ژرمن قرارداد دارم و می‌خواهم به آن پایبند بمانم. از حضور در پاری سن ژرمن خوشحال هستم و دلیلی برای جدایی وجود ندارد. می‌خواهم بهترین فصل حضور در پاری سن ژرمن را رقم بزنم.
کاوانی ۳۲ ساله بهترین گلزن تاریخ باشگاه پاری سن ژرمن است و در بین هواداران این تیم از محبوبیت بالایی برخوردار است.
انتهای پیام
