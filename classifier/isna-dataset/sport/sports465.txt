وزارت کشور به تیم‌داری شاهین بوشهر در لیگ برتر مجوز داد
با اعلام نایب رئیس شورای شهر بوشهر، وزارت کشور به تیم‌داری شاهین شهرداری بوشهر در فصل آینده لیگ برتر مجوز داد.
به گزارش ایسنا، شاهین شهرداری بوشهر طی دو ماه گذشته در جلسات برگزار شده، هیأت مدیره باشگاه اعلام کرده بود که با توجه به صراحت قانون، اینکه شاهین شهرداری بوشهر بتواند با استفاده از منابع مالی شهرداری در لیگ حرفه‌ای تیم‌داری کند امکان‌پذیر نیست.
پس از کش و قوس‌های فراوان و مذاکرات مسئولان باشگاه شاهین، روح‌الله نصرتی، نایب رئیس شورای شهر بوشهر اعلام کرد که وزارت کشور برای تیم‌داری شاهین شهرداری بوشهر در لیگ برتر، مجوز مورد نظر را صادر کرده است و این تیم برای حضور در لیگ برتر دیگر مشکلی نخواهد داشت.

انتهای پیام
