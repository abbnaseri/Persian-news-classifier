پیروزی آسان فرانسه مقابل پرتغال
تیم ملی والیبال فرانسه با نتیجه 3 بر صفر تیم ملی پرتغال را شکست داد.
به گزارش ایسنا، امروز (شنبه) یکم تیر ماه ۱۳۹۸ در نخستین بازی روز دوم هفته چهارم لیگ ملت‌های والیبال ۲۰۱۹ در اردبیل که به میزبانی سالن ۶ هزار نفری سالن رضازاده برگزار شد، تیم ملی فرانسه با نتیجه قاطع سه بر صفر پرتغال را شکست داد.
به این ترتیب شاگردان تیلیه توانستند در سه ست پیاپی با نتایج ۲۵-۲۳، ۲۶-۲۴ و ۲۵-۲۳ حریف خود را شکست داده و هشتمین برد خود در لیگ ملت‌ها را جشن بگیرند.
تیم ملی ایران نیز تا ساعاتی دیگر در دومین بازی خود از هفته چهارم لیگ ملت‌ها به مصاف تیم ملی استرالیا خواهد رفت.
انتهای پیام
