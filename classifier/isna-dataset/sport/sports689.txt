موافقت رم با انتقال ژکو به اینتر
اسکای اسپورت ایتالیا از توافق نهایی رم و اینتر بر سر انتقال ژکو به جوزپه مه‌آتسا خبر داد.
به گزارش ایسنا و به نقل از اسکای اسپورت، ادین ژکو بعد از جدایی از منچستر سیتی راهی رقابت‌های سری A شد. این بازیکن بوسنیایی چند سالی است که در رم بازی می‌کند و عملکرد خوبی هم از خود نشان داده است.
ژکو مورد توجه آنتونیو کونته سرمربی جدید اینتر قرار گرفته است. اسکای اسپورت ایتالیا از نهایی شدن این انتقال سخن به میان آورد و تاکید کرد که در ساعات آینده رسماً ژکو پیراهن اینتر را بر تن خواهد کرد.
اسکای اسپورت رقم این انتقال را ۱۰ میلیون یورو اعلام کرد و نوشت که باید ادواردو فرگانی مهاجم جوان اینتر هم راهی رم شود.
اینتر به دنبال تغییرات اساسی با آنتونیو کونته در تابستان است و این احتمال هم زیاد است که لوکاکو راهی نرآتزوری شود.
انتهای پیام
