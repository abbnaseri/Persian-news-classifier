هشت وزنه بردار ایران در لیست کنترل دوپینگ فدراسیون جهانی
نام هشت وزنه بردار ایران در لیست کنترل دوپینگ فدراسیون جهانی قرار گرفت. 
به گزارش ایسنا، فدراسیون جهانی وزنه برداری با انتشار لیستی از وزنه برداران اعلام کرد این نفرات در فهرست آنتی دوپینگ فدراسیون جهانی قرار دارند و هر لحظه باید آماده دادن تست دوپینگ باشند.
در این لیست ۲۸۵ وزنه بردار زن و مرد قرار دارند که نام هشت وزنه بردار ایرانی هم دیده می‌شود.
امیر عزیزی، محمدرضا براری، رضا بیرالوند، علی داودی، علی هاشمی، امیر حقوقی، سهراب مرادی و کیانوش رستمی نفراتی هستند که نامشان در این لیست وجود دارد.
لاشا تالاخادزه از گرجستان، ایلیا ایلین از قزاقستان، سیمون مارتیروسیان از ارمنستان، آرتیم اوکولف از روسیه، تیان تائو از چین، آرلی مندز از شیلی و فارس الباخ از قطر از شاخص‌ترین کسانی هستند که نامشان در لیست وجود دارد.
انتهای پیام
