فوتسالیست‌های امید ایران با غلبه بر افغانستان، حریف لبنان شدند
تیم فوتسال امید ایران با برتری مقابل افغانستان در مرحله گروهی به مرحله یک‌چهارم نهایی مسابقات قهرمانی آسیا راه یافت.
به گزارش ایسنا، تیم امید فوتسال ایران از ساعت ۱۹:۳۰ امروز (یکشنبه) در دومین بازی گروهی خود در مسابقات زیر بیست سال آسیا در سالن پورشریفی تبریز به مصاف افغانستان رفت و در نهایت به پیروزی سه بر دو دست یافت.
برای ایران در این بازی مسعود یوسفی (دو گل) و رضا قنبری گلزنی کردند.
به این ترتیب شاگردان حمید شاندیزی با کسب دو پیروزی به عنوان تیم نخست گروه A به مرحله یک چهارم نهایی راه یافتند و در این مرحله باید سه‌شنبه از ساعت ۲۰ به مصاف لبنان تیم دوم گروه B بروند.
انتهای پیام
