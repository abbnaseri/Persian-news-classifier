شکست صادقی، محمدی و محبی در دور نخست انتخابی تیم ملی کشتی آزاد
رقابت‌های دور نخست انتخابی تیم ملی کشتی آزاد با شکست برخی نفرات با تجربه تیم ملی برابر کشتی گیران جوان همراه بود.
به گزارش ایسنا، رقابت‌های مرحله نهایی انتخابی تیم ملی کشتی آزاد در اوزان ۶۵، ۷۴، ۸۶، ۹۷ و ۱۲۵ کیلوگرم برای شناخت نفرات تیم ملی جهت حضور در رقابت‌های قهرمانی جهان ۲۰۱۹ در سالن ۱۲ هزار نفری آزادی و در میان استقبال خوب تماشاگران علاقمند به کشتی آغاز شد.

* شکست صادقی و بیابانی
در دور نخست این رقابت‌ها و در وزن ۶۵ کیلوگرم مرتضی قیاسی برابر پیمان بیابانی دارنده طلای جوانان جهان با نتیجه نزدیک ۳ بر ۲ پیروز شد.
در دیگر دیدار این وزن امیر محمد یزدانی کشتی جوان و با آتیه تیم ملی و دارنده مدال نقره نوجوانان جهان برابر ایمان صادقی با تجربه سال‌ها حضور در تیم ملی و قهرمان جوانان جهان با نتیجه ۳ بر ۲ پیروز شد. در حالیکه داور ۲ امتیاز به صادقی در لحظه پایانی داده بود با بازبینی فیلم این دو امتیاز از وی گرفته شد که وی نیز در اعتراض اقدام به ترک تشک کشتی کرد که با کارت زرد داور روبرو شد.
* شکست نایب قهرمان جهان برابر نخودی
اما در وزن ۷۴ کیلوگرم سید احمد محمدی کشتی گیر شاخص ایران و دارنده مدال‌های نقره و برنز جهان پس از ۳ سال دوری از تیم ملی بدلیل عمل جراحی و دور بودن از شرایط مطلوب بدنی، برابر محمد نخودی جوان که بتازگی از رده نوجوانان وارد تیم ملی بزرگسالان شده و طلای نوجوانان آسیا ۲۰۱۸ و برنز بزرگسالان آسیا ۲۰۱۹ را در کارنامه خود دارد با نتیجه ۴ بر ۴ شکست خورد.
حامد رشیدی نفر سوم آسیا ۲۰۱۷ نیز برابر رضا افضلی کشتی گیر با تجربه تیم ملی و دارنده مدال طلای آسیا ۲۰۱۴ با نتیجه ۵ بر صفر شکست خورد.
* پیروزی پرویز هادی برابر یدالله محبی در سنگین وزن
اما در وزن ۱۲۵ کیلوگرم پرویز هادی بخت نخست رسیدن به دوبنده تیم ملی که مدال برنز جهان ۲۰۱۸، ۲ طلای بازی‌های آسیایی و ۳ طلای قهرمانی آسیا را در کارنامه خود دارد برابر یدالله محبی دارنده ۲ مدال طلای آسیا ۴ بر ۲ پیروز شد.

در وزن ۹۷ کیلوگرم نیز علیرضا گودرزی در اعتراض به نحوه برگزاری مسابقات این وزن حاضر به کشتی نشد تا ضمن بازنده شدن برابر شعبانی به کمیته انضباطی فدراسیون کشتی فراخوانده شود.

نتایج بدست آمده در دور نخست به شرح زیر است:
وزن ۶۵ کیلوگرم:
مرتضی قیاسی ۳ – پیمان بیابانی ۲
امیرمحمد یزدانی ۳ – ایمان صادقی ۲
وزن ۷۴ کیلوگرم:
محمد نخودی ۴( برنده) – سید احمد محمدی ۴
حامد رشیدی صفر – رضا افضلی ۵
وزن ۱۲۵ کیلوگرم:
پرویز هادی ۴ - یدالله محبی ۲
کمیل قاسمی استراحت
وزن ۹۷ کیلوگرم:
علی شعبانی – علیرضا گودرزی (بازنده به علت غیبت)
حامد طالبی زرین کمر استراحت
رضا یزدانی استراحت
برنامه دورهای دوم و سوم این رقابت‌ها نیز به شرح زیر است:
دور دوم:
وزن ۶۵ کیلوگرم:
ایمان صادقی (مازندران) – پیمان بیابانی (تهران)
امیرمحمد یزدانی (مازندران) - مرتضی قیاسی (لرستان)
وزن ۷۴ کیلوگرم:
رضا افضلی (کرمانشاه) – سید احمد محمدی (مازندران)
حامد رشیدی (اصفهان) – محمد نخودی (مازندران)
وزن ۹۷ کیلوگرم:
حامد طالبی زرین کمر (مازندران) – برنده کشتی شعبانی و گودرزی
رضا یزدانی (مازندران) استراحت
وزن ۱۲۵ کیلوگرم:
یداله محبی (کرمانشاه) – کمیل قاسمی (مازندران)
پرویز هادی (آذربایجان شرقی) استراحت
دور سوم:
وزن ۸۶ کیلوگرم:
کامران قاسم پور (مازندران) – حسن یزدانی (مازندران)
وزن ۶۵ کیلوگرم:
امیرمحمد یزدانی (مازندران) – پیمان بیابانی (تهران)
ایمان صادقی (مازندران) – مرتضی قیاسی (لرستان)
وزن ۷۴ کیلوگرم:
حامد رشیدی (اصفهان) – سید احمد محمدی (مازندران)
رضا افضلی (کرمانشاه) - محمد نخودی (مازندران)
وزن ۹۷ کیلوگرم:
رضا یزدانی (مازندران) – برنده کشتی طالبی زرین کمر و حریفش در دور دوم
وزن ۱۲۵ کیلوگرم:
کمیل قاسمی (مازندران) – پرویز هادی (آذربایجان شرقی)
یداله محبی (کرمانشاه) استراحت
سرمربیگری تیم ملی کشتی آزاد بر عهده غلامرضا محمدی است و محسن کاوه، ابراهیم مهربان، مهدی تقوی و عباس حاج کناری نیز دیگر اعضای کادر فنی تیم ملی را تشکیل می‌دهند.
کادر فنی تیم ملی در ۵ وزن دیگر انتخابی برگزار نمی‌کند و بنابر صلاحدید خود نسبت به انتخاب نفرات تیم ملی در مسابقات جهانی ۲۰۱۹ قزاقستان اقدام خواهد کرد.
رقابت‌های جهانی قزاقستان که حکم کسب سهمیه المپیک را نیز دارد، اواخر شهریور در نورسلطان پایتخت قزاقستان برگزار می‌شود.
انتهای پیام
