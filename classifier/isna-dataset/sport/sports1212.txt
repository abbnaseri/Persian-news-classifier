میشل پلاتینی دستگیر شد
میشل پلاتینی به خاطر تفحص درباره اعطا میزبانی جام جهانی ۲۰۲۲ به قطر در کشور فرانسه دستگیر شد.
به گزارش ایسنا و به نقل از دیلی میرور، میشل پلاتینی ۶۳ ساله که از سال ۲۰۰۷ تا ۲۰۱۵ در یوفا و فیفا فعالیت داشت، به دلیل دریافت و پرداخت رشوه با محرومیت طولانی مدت روبرو شده است. پلاتینی اکنون در زادگاه خود در فرانسه دستگیر شد تا درباره اعطای میزبانی جام جهانی ۲۰۲۲ به قطر توضیح بدهد.
قطر در دسامبر ۲۰۱۰ به عنوان میزبان جام جهانی ۲۰۲۲ انتخاب شد ولی حواشی زیادی درباره اعطای این میزبانی به قطر وجود داشت و گزارش‌های زیادی منتشر شده است که نشان می‌دهد تخلفاتی در این راه وجود داشته است.
پلاتینی در سال ۲۰۱۶ قصد داشت تا جانشین بلاتر در فیفا شود ولی برملا شدن تخلفات زیادی که او انجام داده بود باعث شد تا او همراه بلاتر با محرومیت سنگینی روبرو شوند و جیانی اینفانتینو به عنوان رئیس جدید فیفا انتخاب شود.
انتهای پیام
