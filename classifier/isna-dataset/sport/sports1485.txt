مربی ایتالیایی چگونه به تهران آمد؟/ استراماچونی: استقلال اصرار کرد
سرمربی جدید تیم فوتبال استقلال درباره‌ی دلایل انتخاب این تیم سخن گفت. او هم‌چنین به ستایش از کونته و ساری پرداخت و آنها را از بهترین مربیان جهان دانست.
به‌ گزارش ‌ایسنا ‌و ‌به نقل از elsport، استراماچونی سرانجام بعد از کش و قوس های زیاد هدایت تیم فوتبال استقلال را بر عهده گرفت و رسما به عنوان سرمربی جدید این تیم انتخاب شد.
این مربی ایتالیایی در گفت‌وگویی که با گاتزتا دلواسپورت، داشت درباره انتخاب تیم فوتبال استقلال ایران گفت‌: وقتی که باشگاه استقلال با من تماس گرفت چیزی درباره‌ی این باشگاه نمی‌دانستم و به همین خاطر به پیشنهاد آنها توجه نکردم، ولی وقتی اصرار این باشگاه را دیدم تصمیم گرفتم به این تیم بروم و پیشنهاد آنها را بررسی و توافق کردیم.
استراماچونی درباره‌ی بازگشت کونته به فوتبال ایتالیا، اضافه کرد: کونته و ساری از بهترین مربیان جهان هستند و خوشحالم که آنها به فوتبال ایتالیا برگشتند. اینتر در قلب من جای دارد و همیشه این تیم را دوست خواهم داشت.
انتهای پیام
