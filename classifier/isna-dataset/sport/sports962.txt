چرا هوملس به جای یونایتد، دورتموند را انتخاب کرد؟
مدافع آلمانی در حالی که پیشنهاد منچستریونایتد را نیز داشت تصمیم گرفت تا برای بوروسیا دورتموند بازی کند.
به گزارش ایسنا و به نقل از دیلی میرور، متس هوملس بعد از حضور در بایرن مونیخ، راهی دورتموند شد تا دوباره پیراهن این تیم را به تن کند. هوملس ۳۰۹ بار برای دورتموند بازی کرده بود و بعد از چند فصلی که در تیم بایرن مونیخ بود تصمیم گرفت تا به تیم سابق خود بازگردد. این در حالی بود که هوملس از منچستریونایتد نیز پیشنهاد داشت ولی تصمیم گرفت تا به دورتموند برود.
روزنامه بیلد آلمان نوشت هوملس اعلام کرده به خاطر حضور نداشتن منچستریونایتد در لیگ قهرمانان این پیشنهاد را رد کرده است و به همین خاطر تصمیم گرفته است تا به دورتموند بازگردد.
یونایتد با اوله گنار سولسشایر نتوانست سهمیه لیگ قهرمانان را به دست بیاورد و به دنبال جذب چند مدافع است.
انتهای پیام
