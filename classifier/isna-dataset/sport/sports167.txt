سوئد به سومی جام جهانی فوتبال زنان رسید
تیم  فوتبال زنان سوئد با شکست انگلیس به مدال برنز جام جهانی فوتبال زنان رسید.
به گزارش ایسنا، در دیدار رده‌بندی جام جهانی فوتبال زنان که از ساعت ۱۹ و ۳۰ دقیقه امروز آغاز شد، دو تیم انگلیس و سوئد به مصاف هم رفتند که در پایان سوئد با پیروزی دو بر یک به عنوان سومی این رقابت‌ها رسید.
هر سه گل این دیدار در نیمه اول بازی به ثمر رسید. در ادامه انگلیس برای فرار از شکست گل تساوی را وارد دروازه حریف کرد اما از طریق VAR مردود اعلام شد تا سه شیرها فرصت دیگری برای جبران نتیجه نداشته باشند و دستشان از مدال کوتاه بماند.
دیدار فینال جام جهانی زنان نیز از ساعت ۱۹ و ۳۰ دقیقه فردا (یکشنبه) بین دو تیم آمریکا و هلند برگزار می‌شود.
انتهای پیام
