کوادرادو: کی‌روش برنامه‌ریزی بزرگی برای آرژانتین داشت
ستاره تیم‌ ‌ملی فوتبال کلمبیا از پیروزی برابر آرژانتین بسیار خوشحال است و از برنامه ریزی خوب کی‌روش برای پیروزی در این دیدار سخن به میان آورد.
به‌ گزارش ‌ایسنا ‌و ‌به نقل از اسکای اسپورت، تیم‌ ‌ملی فوتبال  کلمبیا رقابت‌های کوپا آمه ریکا را بسیار خوب آغاز کرد. کلمبیا با هدایت کارلوس کی‌روش در دیدار برابر تیم‌ ‌ملی فوتبال آرژانتین که یکی از مدعیان اصلی کسب عنوان قهرمانی است توانست با دو گل به پیروزی برسد.
خوان کوادرادو، یکی از بازیکنان سرشناس کلمبیا بعد از این دیدار، گفت‌: برای این دیدار تلاش بسیار زیادی از خود نشان دادیم چرا که می خواستیم به ناکامی خود برابر آرژانتین پایان دهم و به پیروزی برسیم. خوشبختانه بازی خوبی را به نمایش گذاشتیم و توانستیم که با شایستگی هم به پیروزی برسیم.
او در ادامه‌ اظهاراتش اضافه کرد: سرمربی تیم برنامه‌ریزی بسیار خوبی برای این دیدار داشت و ما توانستیم آن را اجرا کنیم و با پیروزی از میدان خارج شویم. می‌خواهیم در برزیل تاریخ سازی کنیم. تاریخ خواهد نوشت که کلمبیا توانست آرژانتین را شکست دهد و این بسیار خوشحال کننده است.
انتهای پیام
