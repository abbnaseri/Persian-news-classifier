سرپرست خزانه‌داری فدراسیون والیبال انتخاب شد
افشین داوری سرپرست خزانه‌داری فدراسیون والیبال ایران را معرفی کرد.
به گزارش ایسنا و به نقل از روابط عمومی فدراسیون والیبال، با حکم افشین داوری سرپرست فدراسیون والیبال، مهدی اسلامی به عنوان سرپرست خزانه‌داری فدراسیون والیبال منصوب شد.
در این حکم آمده است:  جناب آقای مهدی اسلامی با سلام با استعانت از خداوند سبحان و با توجه به سوابق تخصصی جناب‌عالی، بدین‌وسیله به عنوان سرپرست خزانه‌داری فدراسیون منصوب می‌گردید. امید است با اتکال به خداوند متعال و هماهنگی با سیاست‌های اجرایی فدراسیون، نسبت به انجام امور محوله موفق و موید باشید.  سرپرست فدراسیون همچنین از تلاش‌های مرتضی گرایلی در این سمت تشکر و قدردانی کرد.
انتهای پیام
