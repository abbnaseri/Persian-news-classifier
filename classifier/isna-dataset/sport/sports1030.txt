عبادی‌پور: حمایت هواداران نبود کار سخت می‌شد
ملی‌پوش والیبال ایران معتقد است که اگر حمایت هواداران اردبیلی نبود کار برای ایران سخت می‌شد.
به گزارش ایسنا، میلاد عبادی‌پور دریافت کننده تیم ملی والیبال ایران با حضور در جمع خبرنگاران، در مورد پیروزی مقابل پرتغال در هفته چهارم لیگ ملت‌های گفت: امروز برای ما بازی سختی شد و شروع بدی داشتیم. تیم حریف هم خیلی خوب بازی کرد. به تیم ملی پرتغال با وجود این که باختند تبریک می‌گویم. انتظار چنین عملکردی را از آنها نداشتیم.
او ادامه داد: متأسفانه امروز روز بد ما بود و فشار زیادی را تحمل کردیم تا توانستیم ببریم. شاید اگر چنین حمایتی از ما در سالن به عمل نمی‌آمد شرایط خیلی سخت می‌شد.
دریافت کننده تیم ملی والیبال ایران ادامه داد: مدیون حمایت مردم اردبیل هستیم و امیدوارم در بازی‌های بعدی هم این حمایت ادامه داشته باشد.
انتهای پیام
