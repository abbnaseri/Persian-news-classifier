سرمربی ژاپن در جام جهانی هدایت تایلند را بر عهده گرفت
آکیرا نیشینو به عنوان سرمربی تیم بزرگسالان و امید تایلند انتخاب شد.
به گزارش ایسنا و به نقل از تاهی نیوز، در حالی که دو هفته تا شروع قرعه کشی انتخابی جام جهانی قطر در قاره آسیا زمان باقی است، مسئولان فدراسیون فوتبال تایلند، آکیرا نیشینو را به عنوان سرمربی تیم ملی این کشور انتخاب کردند.
نیشینو توانست در جام جهانی ۲۰۱۸، ژاپن را به دور دوم برساند. این تیم در بازی برابر بلژیک نیز عملکرد خوبی ارائه داد. او علاوه بر هدایت تیم ملی تایلند، عهده دار هدایت تیم امید این کشور نیز خواهد بود.
این مربی در المپیک ۱۹۹۶ هم هدایت تیم ملی کشورش را بر عهده داشت؛ جایی که ژاپن توانست تاریخ‌سازی کند و تیم قدرتمند برزیل را که بازیکنانی چون روبرتو کارلوس و رونالدو را در ترکیب خود داشت، با یک گل شکست دهد.
انتهای پیام
