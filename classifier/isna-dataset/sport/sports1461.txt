جزییات اردوی بعدی تیم ملی فوتبال
فدراسیون فوتبال، جزییات اردوی آتی تیم ملی را اعلام کرد.
به گزارش ایسنا و به نقل از فدراسیون فوتبال، بر این اساس و پیرو اطلاعیه قبلی و با توجه به لغو فیفادی ماه مارچ برای تیم ملی با درخواست سازمان لیگ، اردوی ماه جولای در برنامه‌های تیم ملی فوتبال پیش‌بینی شد.
با این وجود و با توجه به حساسیت این مقطع زمانی و تاکید مارک ویلموتس، سرمربی تیم ملی بر ضرورت روند آماده سازی باشگاه‌ها، اردوی آتی تیم ملی از ۱۱ روز به ۵ روز تقلیل یافت تا باشگاه‌هایی که در فهرست آتی ملی پوش دارند، از امکان بیشتری برای همراهی بازیکنان خود بهره مند باشند.
با توجه به برنامه‌ریزی صورت گرفته از سوی کادر فنی تیم ملی، اردوی آتی از ۱۰ تا ۱۵جولای (۱۹ تا ۲۴ تیر) برگزار خواهد شد. این اردو در مرکز ملی فوتبال برپا خواهد شد و ملی پوشان در زمین شماره دو این مرکز تمرین خواهند کرد.
انتهای پیام
