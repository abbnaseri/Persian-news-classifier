آلوس اولین بازیکن تاریخ که ۴۰ جام کسب کرد
دنی آلوس کاپیتان باتجربه برزیلی‌ها اولین بازیکن تاریخ فوتبال است که به ۴۰ جام در دوران فوتبال خود دست یافته است.
به گزارش ایسنا و به نقل از گلوبو، تیم ملی فوتبال برزیل توانست با شکست پرو عنوان قهرمانی در کوپا آمه ریکا ۲۰۱۹ را به دست بیاورد. دنی آلوس، کاپیتان با تجربه برزیلی‌ها در حالی که ۳۵ سال سن دارد، توانست عنوان بهترین بازیکن جام را به دست آورد.
این بازیکن حالا توانست اولین بازیکن در تاریخ فوتبال باشد که به رکورد ۴۰ جام در دوران فوتبال خود دست می‌یابد.
او همچنین با گلزنی در این رقابت‌ها، مسن‌ترین بازیکن برزیلی در ۹۶ سال اخیر است که در کوپا توانسته گلزنی کند.
دو قهرمانی در کوپا و دو قهرمانی در جام کنفدراسیون‌ها، عناوینی هستند که آلوس در تیم ملی برزیل توانسته است به آن دست یابد. این بازیکن از تیم پاری سن ژرمن جدا شده و اکنون بازیکن آزاد محسوب می‌شود و قرار است تیم بعدی خود را به زودی انتخاب کند. آلوس در ۳۶ سالگی نشانه‌ای از افول در فوتبالش دیده نمی‌شود.
انتهای پیام
