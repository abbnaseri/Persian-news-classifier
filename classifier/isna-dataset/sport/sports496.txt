هم‌گروهی والیبال ایران با لهستان و برزیل در دور نهایی لیگ ملت‌ها
تیم ملی والیبال ایران در دور نهایی لیگ ملت‌ها با تیم‌های لهستان و برزیل هم‌گروه شد.
به گزارش ایسنا، با پایان بازی‌های دور مقدماتی لیگ ملت‌های والیبال و با توجه به جدول رقابت‌ها، تیم‌های برزیل، ایران، روسیه، فرانسه، لهستان و آمریکا (به عنوان کشور میزبان) توانستند جواز حضور در مرحله پایانی این بازی‌ها را کسب کنند.
تیم ملی والیبال ایران در دور نهایی این رقابت‌ها با تیم‌های والیبال لهستان و برزیل هم‌گروه شد.
برنامه بازی‌های ایران در این مرحله از رقابت‌ها به شرح زیر است:
پنج‌شنبه ۲۰ تیر: ایران - لهستان، ساعت ۵ صبح
جمعه ۲۱ تیر: ایران - برزیل، ساعت ۵:۳۰ صبح
در دیگر گروه تیم‌های روسیه، آمریکا و فرانسه هم‌گروه هستند.
دو تیم برتر از هر گروه به نیمه نهایی این دوره از رقابت‌ها راه خواهند یافت.
سال گذشته روسیه با برتری برابر فرانسه توانست قهرمان لیگ ملت‌های جهان لقب گیرد.
انتهای پیام
