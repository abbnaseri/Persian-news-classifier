ارزشمندترین بازیکن فصل ۲۰۱۹ رقابت های NBA انتخاب شد
یانیس آنتتوکومپو به عنوان ارزشمندترین بازیکن فصل ۲۰۱۹ رقابت های بسکتبال NBA انتخاب شد.
به گزارش ایسنا و به نقل از CNN، یانیس آنتتوکومپو بسکتبالیست عضو تیم میلواکی باکس به عنوان ارزشمندترین بسکتبالیست فصل NBA در رقابت‌های فصل ۲۰۱۹ انتخاب شد. او بعد از کسب این عنوان ارزشمند، از مربی، هم تیمی‌ها و کادر تیم میلواکی تشکر کرد و در سخنانی از نقش پدرش در زندگی گفت که در سپتامبر ۲۰۱۷ به دلیل ایست قلبی درگذشت. یانیس عنوان کرد از روزی که برای اولین بار در NBA بازی کرده است رویای کسب عنوان ارزشمندترین بازیکن را داشته است و توانست بالاخره در این سال به این عنوان مهم دست یابد.
او توانست تیمش را به فینال کنفرانس شرق برساند ولی در نهایت به تیم تورنتو باخت و در نهایت تورنتو موفق شد با غلبه بر فینالیست کنفرانس غرب به عنوان قهرمان فصل ۲۰۱۹ بسکتبال NBA برساند.
آنتتوکومپو اولین یونانی است که توانسته است به این عنوان دست یابد و در کنار کریم عبدالجبار که ۳ بار به این جایزه رسیده است، تنها بازیکنی از میلواکی است که حائز عنوان ارزشمندترین بازیکن فصل می‌شود.
مایک بودنهولزر سرمربی میلواکی نیز به عنوان برترین مربی سال در این فصل انتخاب شد.
شکیل اونیل میزبان مراسم برترین‌های فصل بود.
انتهای پیام

