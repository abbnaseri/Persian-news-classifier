حضور فتاحی در بوشهر برای بازدید از ورزشگاه تیم شاهین بوشهر
مسوول کمیته مسابقات سازمان لیگ، به بوشهر رفته است تا از استادیوم شهید مهدوی بوشهر باشگاه تازه لیگ برتری شاهین بوشهر بازبینی کند.
به گزارش ایسنا، پیش از ظهر امروز (سه‌شنبه)، سعید فتاحی، مسؤول کمیته مسابقات سازمان لیگ به همراه تعدادی از مسؤولان از باشگاه شاهین شهرداری، اداره ورزش و جوانان و هیأت فوتبال استان بوشهر از ورزشگاه شهید مهدوی بوشهر بازدید کرده است تا در جلسه‌ای موارد و نواقص این ورزشگاه را مورد بررسی قرار دهند.
این در حالی است که کمیته اخلاق فدراسیون فوتبال، فتاحی را به علت اتفاقات فینال جام حذفی محروم کرده است.
انتهای پیام
