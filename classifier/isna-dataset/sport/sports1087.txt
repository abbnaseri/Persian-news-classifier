تمدید قرارداد تن هاگ با آژاکس
سرمربی موفق تیم فوتبال آژاکس قرارداد خود را با این تیم تا سال ۲۰۲۲ تمدید کرد.
به گزارش ایسنا و به نقل از استاندارد، اریک تن هاگ، سرمربی موفق تیم فوتبال آژاکس که علاوه بر قهرمانی در لیگ فوتبال هلند، توانست این تیم را به نیمه نهایی لیگ قهرمانان اروپا برساند، بعد از توافق با سران آژاکس قرارداد خود را به مدت ۲ سال دیگر تمدید کرد و بنابراین این مربی تا سال ۲۰۲۰ در آژاکس ماندنی شد.
تن هاگ از جمله مربیانی بود که گفته می‌شد مورد توجه سران بارسلونا قرار دارد تا بتواند جانشین والورده در این تیم شود.
تن هاگ ۴۹ ساله که از سال ۲۰۱۷ در تیم فوتبال آژاکس فعالیت می‌کند، بعد از تمدید قرارداد خود با این تیم گفت: از مسؤولان تیم فوتبال آژاکس صمیمانه تشکر می‌کنم که به من اعتماد داشتند. این اعتماد مایه مباهات و خرسندی من است و امیدوارم بتوانم پاسخ اعتماد سران تیم را بدهم. برنامه من برای آینده این است که توانم آژاکس را به تیمی قهرمان در سطح اروپا برسانم.
انتهای پیام
