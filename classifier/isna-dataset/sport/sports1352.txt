واکنش تمسخرآمیز کی‌روش به انتقاد اسکالونی
سرمربی تیم ملی کلمبیا نسبت به انتقاد سرمربی آرژانتین از وضعیت چمن بازی واکنش نشان داد.
به گزارش ایسنا و به نقل از ESPN، تیم ملی فوتبال کلمبیا در نخستین بازی‌اش در کوپا آمه‌ریکا با دو گل آرژانتین را شکست داد. پس از پایان بازی لیونل اسکالونی از وضعیت بد چمن بازی انتقاد کرد و گفت: شرایط زمین بازی خیلی بد بود. در اولین بازی چنین وضعیتی داشت. معلوم نیست پس از انجام چند بازی دیگر در چه شرایطی قرار بگیرد. این زمین مناسب چنین بازیکنانی نیست.
کارلوس کی‌روش نسبت به این انتقاد واکنش تمسخرآمیزی داشت و گفت: حالا چه کاری می‌توانیم انجام دهیم؟ گریه کنیم؟ برزیل فرصت کافی برای آماده سازی داشت. مسئولان باید به این موضوع فکر کنند.
انتهای پیام
