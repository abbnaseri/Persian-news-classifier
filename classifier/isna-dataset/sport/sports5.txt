ذوالفقارنسب: این لیست فدراسیون است نه ویلموتس
پیشکسوت فوتبال ایران می‌گوید لیستی که امروز (دوشنبه) برای اردوی جدید تیم ملی فوتبال اعلام شده است ربطی به تفکرات ویلموتس ندارد.
بیژن ذوالفقارنسب، پیشکسوت فوتبال ایران در گفت‌وگو با ایسنا، درباره لیست جدید تیم ملی اظهار کرد: قطعاً این اسامی به سرمربی تیم ملی ارائه شده چون او هیچ شناختی از این بازیکنان ندارد و شاید به او گفته‌اند که این لیست دوم تیم ملی است. بعضی از این نفرات را من هم نمی‌شناسم.
او ادامه داد: این ذهنیت یک مربی اروپایی نیست و لیست از سمت فدراسیون و کمیته فنی تهیه شده و بر اساس اطلاعات ذهنی ویلموتس نیست. این از سیاست‌های فدراسیون است که به سرمربی ارائه می‌دهد. حتی نفس کار هم مشخص نیست که بخواهیم درباره آن صحبت کنیم.
انتهای پیام
