پوگبا تیم بعدی خود را انتخاب کرده است
طبق اعلام شبکه اسکای ایتالیا پل پوگبا تصمیم نهایی خود را گرفته است و در تابستان به یوونتوس برمی گردد.
به گزارش ایسنا، پل پوگبا در بازگشت به منچستر یونایتد نتوانسته انتظارات را برآورده کند و عملکرد ناامید کننده‌ای از خود نشان داده است.
این هافبک فرانسوی به دنبال جدایی از منچستر یونایتد در تابستان است. باشگاه رئال مادرید و یوونتوس دو مشتری جدی او هستند.
شبکه اسکای ایتالیا اعلام کرد که پوگبا تیم بعدی خود را انتخاب کرده است و او ترجیح می‌دهد که به جای حضور در رئال مادرید به یوونتوس برگردد.
طبق اعلام اسکای، مدیر ورزشی یووه در انگلیس به سر می‌برد تا قرارداد پوگبا را نهایی کند و به او و باشگاه منچستر یونایتد به توافق نهایی برسد.
انتهای پیام
