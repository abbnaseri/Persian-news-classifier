۳۰ مدال برای ایران در روز چهارم بازیهای جهانی کارگران + عکس
در ادامه بازی‌های جهانی کارگران در اسپانیا، ورزشکاران ایران در روز چهارم این بازی‌ها صاحب ۳۰ مدال شدند که سهم شناگران ۱۷ مدال بود.
به گزارش ایسنا، در روز چهارم بازیهای جهانی کارگران در تورتوسای اسپانیا، ورزشکاران ایران در رشته های شنا، دوومیدانی، کشتی ساحلی و پتانک صاحب ۳۰ مدال شدند و تیم والیبال ساحلی نیز با شکست روسیه به نیمه نهایی صعود کرد.
همچنین مسابقات دوومیدانی امشب ادامه دارد و تیم والیبال ساحلی شهرداری مشهد هم باید برای صعود به نیمه نهایی به میدان برود.
سه طلا و یک نقره برای کشتی ساحلی ایران رقابت‌های کشتی ساحلی قهرمانی کارگران جهان برگزار شد و تیم ملی کشتی ایران صاحب ۳ مدال طلا و یک نقره شد. در وزن ۷۰ کیلوگرم «غلامرضا عبدالله پور» حریفان اتریش فنلاند ایتالیا و اسپانیا را برد و صاحب گردن آویز طلا شد. در ۸۰ کیلوگرم «حمیدرضا زرین پیکر» کشتی گیران مکزیک، اتریش ایتالیا و اسپانیا را برد و طلا گرفت. در ۹۰ کیلوگرم «امین حسین زاده» به مدال نقره بسنده کرد. در وزن ۱۰۰ + کیلوگرم «اکبر صفرپور» به مدال طلا دست یافت.
دو مدال برای پتانک در مسابقات پتانک «ندا قاسمی زاده» به مدال طلا رسید و «ستاره نیک منش» صاحب مدال برنز شد.
صعود ۵ نماینده تنیس روی میز مردان و زنان به نیمه نهایی ویدا عبدی، مهسا کردی پور، علی گلستانی، مهدی احمدی قطبی و هادی صبحی به مرحله نیمه نهایی رقابت‌های تنیس روی میز مردان و زنان در بازی‌های جهانی کارگران راه یافتند. مسابقات نیمه نهایی و فینال فردا شنبه برگزار می‌شود.
 کسب ۷ مدال در دوومیدانی در مسابقات دوومیدانی و در ماده پرتاب چکش داوود ملک پور طلا گرفت، در پرش طول حدیثه احمدی صاحب مدال نقره شد و در پرش ارتفاع امین حسین زاده رهبر به مدال نقره دست یافت. در پرش طول حسن میهن دوست قهرمان ۲۲ ساله و بوشهری کشورمان با پرشی به طول ۷متر و ۶۳ سانتیمتر ضمن شکستن رکورد شخصی خود موفق به کسب مدال طلا شد در پرش ارتفاع بانوان مهدیه زعیمی با عبور از مانع ۱ متر و ۷۱ سانتیمتری موفق به کسب مدال طلا شد. همچنین پرتاب دیسک برای ایران یک طلا و یک نقره به همراه داشت داود ملک پور مدال طلا گرفت و مهدی صابری  مقام دوم و مدال نقره را از آن خود کرد. رقابتهای دوومیدانی امشب نیز ادامه دارد.
صعود والیبال ساحلی به نیمه نهایی دیدار حساس و زیبای تیم ملی والیبال ساحلی کارگران ایران برابر روسیه نیز برگزار شد که تیم ایران با پیروزی دو بر یک موفق شد به نیمه نهایی صعود کند. در تیم ایران سید امید حسینی ، عبدالله آذر ، محمد غلامی و کیا شوشتری حضور دارند. در این مسابقه دست اول را تیم روسیه و دست  دوم را تیم ایران برد و در نهایت در دست سوم ایران با حساب ۱۵ بر ۱۱ تیم روسیه را شکست داد و به نیمه نهایی صعود کرد.
روز درخشان شناگران با ۱۷ مدال در ادامه بازیهای جهانی کارگران در تورتوسای اسپانیا، شناگران ایران به آب زدند که با عملکردی درخشان صاحب ۱۷ مدال شدند. حسین سمیع زاده سرمربی تیم اعزامی شنا است و حسن نوری سرپرست تیم است. مدال آوران شنای ایران در روز چهارم  بازیهای جهانی کارگران به ترتیب زیر هستند:
۱۰۰ متر پروانه ۳۰ تا ۳۴ سال  امین شایسته طلا فرشاد دادفر  نقره ۲۵ تا ۲۹ سال مهراد کشاورز نقره ۵۰ تا ۵۴ سال ساسان کریمی نقره ۲۰۰ متر کرال پشت ۳۰ تا ۳۴سال فرشاد دادفر طلا میلاد دلفان نقره ۵۰ تا ۵۴ سال ساسان کریمی برنز
۵۰ متر آزاد ۳۰ تا ۳۴ سال امین شایسته طلا فرشاد دادفر برنز
۵۰ تا ۵۴ سال ساسان کریمی نقره
۴۵ تا ۴۹ سال غلامرضا شادروان برنز
۲۰۰ متر قورباغه ۳۰ تا ۳۴ سال علیرضا نوری طلا میلاد دلفان نقره ۲۵ تا ۲۹ سال مهراد کشاورز نقره ۵۰ تا ۵۴ سال ساسان کریمی نقره ۵۰ متر آزاد ۳۰ تا ۳۴ سال علیرضا نوری برنز تیمی ۴ در ۵۰ متر آزاد نقره




انتهای پیام
