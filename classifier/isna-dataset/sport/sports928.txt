پیام نیمار برای بازیکنان بارسلونا
روزنامه اسپورت مدعی شد که نیمار در پیامی بازگشت خود به بارسلونا را تأیید کرده است.
به گزارش ایسنا و به نقل از اسپورت، نیمار در دو فصلی که با پیراهن پاری سن ژرمن به میدان رفته نتوانسته که انتظار را برآورده کند.
خبرهای زیادی درباره بازگشت نیمار به بارسلونا به گوش می‌رسد و به نظر می‌رسد این بازگشت قطعی است و باید در روزهای آینده شاهد حضور این بازیکن در آبی اناری‌ها بود.
روزنامه اسپورت در شماره امروز خود از پیام نیمار برای هم تیمی‌های سابق خود در بارسلونا سخن به میان آورد و نوشت که نیمار در خطاب به هم تیم‌های سابق خود نوشت" آرامش خود را حفظ کنید. برخواهم گشت"
این اظهار نظر اسپورت در حالی است که پاری سن ژرمن در رونمایی از اسپانسر جدید خود روی پیراهن تیم عکس نیمار را قرار داده است. این بازیکن برزیلی تا سال ۲۰۲۲ با تیم پاریسی قرارداد دارد.
انتهای پیام
