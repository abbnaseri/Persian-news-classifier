 احسان حدادی در رده‌بندی جهانی یک پله پائین آمد/ سقوط ۱۱ پله‌ای تفتیان
 در رده بندی فدراسیون جهانی دوومیدانی احسان حدادی در پرتاب دیسک با یک پله سقوط در رده پنجم قرار گرفت.
به گزارش ایسنا، بر اساس جدیدترین رتبه بندی فدراسیون جهانی دوومیدانی احسان حدادی، نایب قهرمان المپیک لندن با امتیاز ۱۲۹۵ (پیش از این امتیاز او ۱۳۱۶ بود) و با یک پله سقوط در رده پنجم جهان قرار گرفت.
پیش از حدادی، فردریک داکرس جامائیکایی، دانیل استال سوئدی، اندریوس گودزیوس لتونی و لوکاس ویس شیدینگر اتریشی در رده‌های اول تا چهارم ایستاده اند.
حسن تفتیان با امتیاز ۱۲۰۵ و ۱۱ پله سقوط در رده سی و سوم ماده ۱۰۰ متر قرار گرفت. (او پیش از این با ۱۲۲۸ امتیاز در رده بیست و دوم جهان قرار داشت). حسین کیهانی در ۰۰۰ ۳ متر با مانع با ۴ پله سقوط در رده ۲۹ جهان قرار دارد.
کیوان قنبرزاده نیز با ۱۰۹۶ امتیاز در رده ۸۸ پرش ارتفاع و شاهین مهردلان با ۱۱۲۹ امتیاز و با سه پله صعود در رده ۵۵ پرتاب وزنه قرار دارند.
فدراسیون جهانی دوومیدانی برای رتبه بندی ورزشکاران بر اساس چند رکورد ترکیبی، امتیازی به ورزشکار می‌دهد و آن‌ها بر اساس نمره میانگین در ماده‌های مختلف رتبه بندی می‌شوند.
رکوردهای حدادی که بر اساس آن امتیازش محاسبه شده است به شرح زیر است:
رکورد ۶۵.۹۵ قهرمانی آسیا ۲۰۱۹
رکورد ۶۶.۷۸ دایموند لیگ دوحه ۲۰۱۹
رکورد ۶۵.۳۴ لیگ الماس استکهلم سوئد ۲۰۱۹
رکورد ۶۵.۷۱ بازی‌ها آسیایی ۲۰۱۸
رکورد ۶۳.۴۸ یادبود بروکسل ۲۰۱۸
رکوردهای حسن تفتیان که بر اساس آن امتیازش محاسبه شده است به شرح زیر است:
رکورد ۱۰.۰۳ مسابقات بین‌المللی پاریس
رکورد ۱۰.۱۹ بازی‌های آسیایی ۲۰۱۸ جاکارتا
رکورد ۱۰.۲۵ قهرمانی آسیا دوحه ۲۰۱۹
رکورد ۱۰.۰۹ مسابقات بین‌المللی ۲۰۱۹ تهران
رکورد ۶.۶۸ مسابقات دوسلدروف ۲۰۱۹
رکوردهای حسین کیهانی که بر اساس آن امتیازش محاسبه شده است به شرح زیر است:
رکورد ۸:۲۲.۷۹ - بازی‌های آسیایی ۲۰۱۸
رکورد ۸:۳۶.۴۴ - قهرمانی آسیا ۲۰۱۹
رکورد ۸:۵۲.۳۰ - کاپ مشهد
انتهای پیام
