انتخابی حسن یزدانی و کامران قاسمپور در تک مبارزه/ رضا یزدانی فقط یک کشتی می گیرد
در فاصله یک روز مانده تا رقابت های انتخابی ۵ وزن تیم ملی کشتی آزاد، نحوه برگزاری این رقابت ها از سوی کادرفنی مشخص شد.
به گزارش ایسنا، رقابت های مرحله نهایی انتخابی تیم ملی کشتی آزاد برای انتخاب نقرات تیم ملی جهت حضور در رقابت های قهرمانی جهان ۲۰۱۹ در اوزان  ۶۵ ،۷۴، ۸۶، ۹۷ و ۱۲۵ کیلوگرم  از ساعت ۱۱ صبح فردا(جمعه) ۷ تیرماه در سالن ۱۲ هزار نفری آزادی تهران برگزار می شود.
طبق برنامه کادر فنی حسن یزدانی و کامران قاسمپور در تک مبارزه به مصاف هم می روند تا چهره ملی پوش ایران در ریابت های جهانی مشخص شود.
در وزن ۹۷ کیلوگرم نیز نفر برتر از میان شعبانی، گودرزی و زرین کمر در نهایت در تک مبارزه به مصاف رضا یزدانی می روند و رضا یزدانی نیز تنها در یک مبارزه به روی تشک می رود.
در سایر اوزان رقابت ها بصورت دوره ای برگزار می شود.
نحوه برگزاری رقابت های انتخابی تیم ملی در اوزان ۶۵، ۷۴، ۸۶ ، ۹۷ و ۱۲۵ کیلوگرم و ترتیب برگزاری این مسابقات به شرح زیر است:
دور اول: وزن ۶۵ کیلوگرم: مرتضی قیاسی (لرستان) – پیمان بیابانی (تهران) امیرمحمد یزدانی (مازندران) – ایمان صادقی (مازندران) وزن ۷۴ کیلوگرم: محمد نخودی (مازندران) – سید احمد محمدی (مازندران) حامد رشیدی (اصفهان) – رضا افضلی (کرمانشاه) وزن ۱۲۵ کیلوگرم: پرویز هادی (آذربایجان شرقی)- یداله محبی (کرمانشاه) کمیل قاسمی (مازندران) استراحت وزن ۹۷ کیلوگرم: علی شعبانی (مازندران) – علیرضا گودرزی (سیستان و بلوچستان) حامد طالبی زرین کمر (مازندران) استراحت رضا یزدانی (مازندران) استراحت
دور دوم: وزن ۶۵ کیلوگرم: ایمان صادقی (مازندران) – پیمان بیابانی (تهران) امیرمحمد یزدانی (مازندران)- مرتضی قیاسی (لرستان) وزن ۷۴ کیلوگرم: رضا افضلی (کرمانشاه) – سید احمد محمدی (مازندران) حامد رشیدی (اصفهان) – محمد نخودی (مازندران) وزن ۹۷ کیلوگرم: حامد طالبی زرین کمر (مازندران) – برنده کشتی شعبانی و گودرزی رضا یزدانی (مازندران) استراحت وزن ۱۲۵ کیلوگرم: یداله محبی (کرمانشاه) – کمیل قاسمی (مازندران) پرویز هادی (آذربایجان شرقی) استراحت
دور سوم: وزن ۸۶ کیلوگرم: کامران قاسم پور (مازندران) – حسن یزدانی (مازندران) وزن ۶۵ کیلوگرم: امیرمحمد یزدانی (مازندران) – پیمان بیابانی (تهران) ایمان صادقی (مازندران) – مرتضی قیاسی (لرستان) وزن ۷۴ کیلوگرم: حامد رشیدی (اصفهان) – سید احمد محمدی (مازندران) رضا افضلی (کرمانشاه)- محمد نخودی (مازندران) وزن ۹۷ کیلوگرم: رضا یزدانی (مازندران) – برنده کشتی طالبی زرین کمر و حریفش در دور دوم وزن ۱۲۵ کیلوگرم: کمیل قاسمی (مازندران) – پرویز هادی (آذربایجان شرقی) یداله محبی (کرمانشاه) استراحت
در صورت صلاحدید کمیته فنی، امکان برگزاری مسابقه مجدد در همه اوزان وجود دارد.
کادر فنی تیم ملی کشتی آزاد در مورد نتایج این رقابت ها اعلام کرد: کسب مقام اول توسط هرکدام از کشتی گیران در این مسابقات به منزله انتخاب نهایی ایشان جهت حضور در مسابقات جهانی نیست و با توجه به شرایط تمرینی و انضباطی در اردو و تورنمنت های پیش رو اسامی نفرات نهایی متعاقبا اعلام خواهد شد.
رقابت های جهانی کشتی و گزینشی المپیک روزهای ۲۳ تا ۳۱ شهریورماه در شهر نورسلطان کشور قزاقستان برگزار می شود.
انتهای پیام
