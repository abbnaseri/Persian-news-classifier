 تراکتور چهارشنبه به اردو می‌رود
اعضای تیم فوتبال تراکتور برای برگزاری اردوی آماده‌سازی پیش فصل خود روز چهارشنبه (نوزده تیرماه) راهی ترکیه می‌شوند.
به گزارش ایسنا و به نقل از روابط عمومی تراکتور، این اردو از نوزده تیرماه به مدت دو هفته در شهر ارزروم ترکیه برگزار می‌شود.
تیم تراکتور در این اردو علاوه بر ادامه تمرینات خود؛ سه بازی تدارکاتی نیز در فواصل مختلف برگزار خواهد کرد.
بر این اساس به دستور مصطفی دنیزلی تمرینات تراکتور از امروز شنبه به مدت سه روز تعطیل شده و بازیکنان روز سه‌شنبه پس از برگزاری یک جلسه تمرینی در تبریز، آماده اعزام به اردوی ترکیه خواهند شد.
انتهای پیام
