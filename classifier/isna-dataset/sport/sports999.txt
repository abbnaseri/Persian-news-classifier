مقایسه جالب اکیپ از حقوق یک سال بازیکنان زن فرانسه با نیمار
اکیپ در آستانه دیدار فرانسه و برزیل در جام جهانی زنان به مقایسه‌ای بین حقوق بازیکنان زن فرانسوی و نیمار پرداخته است. 
به گزارش ایسنا و به نقل از اکیپ، مرحله یک هشتم نهایی رقابت‌های جام جهانی زنان از امشب آغاز می‌شود و در یکی از دیدارهای این مرحله فرانسه باید فردا برابر برزیل دیدار کند. روزنامه اکیپ در آستانه این دیدار گزارشی از حقوق کم بازیکنان تیم زنان فرانسه منتشر کرده است. بر این اساس تمامی ۲۳ بازیکن تیم ملی فوتبال فرانسه در یک سال حقوقی دریافت می‌کنند که نیمار به تنهایی در ۳ هفته از پاری سن ژرمن به جیب می‌زند.
در روزهای اخیر گزارش‌هایی از لزوم برابری حقوق فوتبالیست‌های زن و مرد منتشر شده است و نیز رسانه‌ها به انتقاد از رفتارهای نیمار خارج از مستطیل سبز نیز پرداختند.
گائتنی تینی یکی از بازیکنان تیم ملی فوتبال زنان فرانسه با انتقاد از حقوق کم بازیکنان زن فرانسه عنوان کرد خیلی از بازیکنان زن فرانسوی در کنار فوتبال، شغل دیگری دارند و همین باعث می‌شود که روی کارشان به عنوان فوتبالیست حرفه‌ای خلل ایجاد شود. این در حالی است که فوتبالیست‌های مرد حقوق‌های نجومی زیادی دریافت می‌کنند که فاصله زیادی با فوتبال زنان دارد.
انتهای پیام
