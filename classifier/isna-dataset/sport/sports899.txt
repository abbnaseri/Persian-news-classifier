خوش‌آمدگویی به بازیکنان تازه‌وارد استقلال در نخستین تمرین با استراماچونی
نخستین تمرین استقلال با حضور استراماچونی و بازیکنان جدید این تیم برگزار شد.
به گزارش ایسنا، تیم استقلال از امروز تمریناتش را برای فصل جدید در زمین چمن مجموعه تهرانسر آغاز کرد.
پس از خوش‌آمد گویی به بازیکنان جدید، امیرحسین فتحی دقایقی برای بازیکنان صحبت و برای آنها در فصل جدید آرزوی موفقیت کرد.
بعد از مدیرعامل، آندره‌آ استراماچونی صحبت کوتاهی با بازیکنان داشت و به بازیکنان گفت که از امروز کار ما آغاز می‌شود و زمان عمل کردن ماست.
سپس بازیکنان مشغول به نرم‌دوی شدند و بعد از آن زیر نظر مارکو بدن‌های خود را گرم کردند.
مرحله بعدی تمرین، هندبال بود که در دو تیم مشغول به انجام آن شدند.
بازیکنان با فوتبال درون تیمی به کار خود خاتمه دادند
مهدی قائدی در این جلسه تمرینی به خاطر مصدومیتی که در اردوی تیم‌ملی امید دچار شده بود، با بازیکنان تمرین نکرد.



انتهای پیام
