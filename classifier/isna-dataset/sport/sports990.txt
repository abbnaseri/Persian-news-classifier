سجاد استکی به لیگ فرانسه پیوست
گوش چپ تیم ملی هندبال ایران با جدایی از استوابخارست رومانی راهی لیگ فرانسه شد و به عضویت سسون درآمد.
به گزارش ایسنا و به نقل از handnews، تیم سسون فرانسه سجاد استکی بازیکن ایرانی را که ۱۰۲ کیلوگرم وزن و ۱.۸۹ سانتیمتر قد دارد را به خدمت گرفت. استکی در تیم استوابخارست رومانی در لیگ قهرمانان اروپا به میدان رفت و ۸۹ گل به ثمر رساند.
استکی فصل قبل به عنوان ارزشمندترین بازیکن لیگ رومانی انتخاب شد. این بازیکن گوش چپ، در قطر و آلمان نیز سابقه بازی دارد.
کریستیان گائودین سرمربی تیم فرانسوی درباره جذب سجاد استکی گفت: سجاد بازیکن خیلی خوبی است و ما شناخت خوبی از او داشتیم. من وقتی رومانی بودم او را زیر نظر داشتم. قطعاً حضور بازیکنی چون سجاد می‌تواند انرژی و تاثیرگذاری بالا را به تیم ما در خط حمله اضافه کند.
انتهای پیام
