خدیرا و ماتوئیدی از یووه جدا می‌شوند
با آمدن دو بازیکن جدید به یوونتوس دو بازیکن سرشناس و باتجربه این تیم در تابستان جدا خواهند شد.
به گزارش ایسنا و به نقل از مدیاست، یوونتوس بعد از پایان دادن به همکاری خود با آلگری تصمیم گرفت که مائوریتسیو ساری را به عنوان سرمربی جدید خود انتخاب کند. به نظر می‌رسد که آمدن ساری به یووه تغییراتی را در این تیم به وجود آورد.
یوونتوس در تابستان با آرون رمزی قرارداد امضا کرده و رابیو بازیکن پاری سن ژرمن هم در آستانه پیوستن به بیانکونری است.
با آمدن این دو بازیکن جدید به یوونتوس دو بازیکن باتجربه این تیم در فهرست فروش قرار خواهند گرفت.
سامی خدیرا و ماتوئدی دو بازیکنی هستند که در تابستان از یوونتوس جدا می‌شوند و در فهرست فصل بعد ساری جایی نخواهند داشت.
خدیرا به احتمال خیلی زیاد راهی لیگ آمریکا خواهد شد اما ماتوئیدی به لیگ فرانسه برمی‌گردد تا این بار پیراهن موناکو را بر تن کند البته او از لیگ عربستان و قطر هم پیشنهاد دارد و باید دید که در نهایت چه تصمیمی خواهد گرفت.
انتهای پیام
