زهرا نعمتی راهی ژاپن می‌شود
زهرا نعمتی دارنده دو مدال طلای بازی‌های پارالمپیک در ریکرو زنان برای شرکت در مسابقات آزمایشی تیروکمان دوشنبه ۱۷ تیر عازم توکیو ژاپن می‌شود.
به گزارش ایسنا، زهرا نعمتی که سابقه حضور در بازی‌های پارالمپیک ۲۰۱۲ و ۲۰۱۶ لندن و ریو را در کارنامه خود دارد برای شرکت در مسابقات آزمایشی تیروکمان روز دوشنبه ۱۷ تیر عازم توکیو ژاپن می‌شود.
این مسابقات از ۱۹ تا ۲۶ تیر در توکیو و در محلی که قرار است مسابقات تیروکمان پارالمپیک ۲۰۲۰ برگزار شود، انجام خواهد شد.
در این تورنمنت زهرا نعمتی به همراه مجید میررحیمی، سرمربی تیم ملی ریکرو و امید نجاری مدیر تیم‌های ملی حضور خواهند داشت.
کلیه هزینه‌های این سفر بر عهده اسپانسر زهرا نعمتی است.
انتهای پیام
