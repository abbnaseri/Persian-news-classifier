تصمیم نهایی بارسلونا درباره دمبله
باشگاه بارسلونا قصد ندارد که دمبله را با وجود حاشیه‌های زیادی که داشته بفروشد.
به‌ گزارش ‌ایسنا ‌و ‌به نقل از موندو دپورتیوو، عثمان دمبله بعد از درخشش در بوروسیا دورتموند پیراهن بارسلونا را بر تن کرد.
این بازیکن فرانسوی در بارسلونا حاشیه‌های زیادی داشته و اصلاً نتوانسته انتظارات را بر آورده کند.
خبرهای زیادی درباره جدایی دمبله از بارسلونا به گوش می‌رسد. از پاری ‌سن‌ ژرمن و لیورپول به عنوان مشتریان جدی این بازیکن فرانسوی سخن به میان می‌آید.
موندو دپورتیوو تاکید کرد که باشگاه بارسلونا به مدیر برنامه‌های دمبله تاکید کرده که این بازیکن به هیچ وجه فروشی نیست و در فهرست فصل بعد این تیم جای دارد.
کالچیو میرکاتو ایتالیا هم تاکید کرد که باشگاه بارسلونا حتی در صورت تصمیم گرفتن برای فروش دمبله، او را کم‌تر از ۱۱۰ میلیون یورو نخواهد فروخت.
انتهای پیام
