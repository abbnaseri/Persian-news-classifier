ترابی در پرسپولیس ماند
بازیکن ملی‌پوش تیم فوتبال پرسپولیس پس از جلسه با مدیرعامل از ادامه حضورش در این تیم خبر داد.
به گزارش ایسنا و به نقل از باشگاه پرسپولیس، مهدی ترابی که با قراردادی دو ساله و نیمه به پرسپولیس آمد، بندی در قرارداد خود داشت که به اتکای آن تحت شرایطی می‌توانست به فوتبال خود در خارج از ایران ادامه بدهد. این مساله نگرانی‌هایی را برای هواداران پرسپولیس ایجاد کرده بود.
ایرج عرب، مدیرعامل باشگاه پرسپولیس امروز (چهارشنبه) در همین ارتباط جلسه‌ای با مهدی ترابی داشت که در جریان آن، ادامه حضور این بازیکن در پرسپولیس قطعی شد.
ترابی پس از این توافق اعلام کرد می‌خواهد در شرایطی که پیش آمده به پرسپولیس کمک کند و به این ترتیب همچنان در کنار سرخپوشان خواهد بود.
انتهای پیام
