بودیمیر به لوکوموتیو پیوست
مهاجم پیشین تیم فوتبال پرسپولیس با امضای قراردادی به عضویت تیم لوکوموتیو کرواسی درآمد.
به گزارش ایسنا و به نقل از سایت germanijak، ماریو بودیمیر، مهاجم پیشین دیناموزاگرب که فصل گذشته در تیم پرسپولیس ایران بازی می‌کرد، بعد از به توافق نرسیدن با این تیم برای امضای قرارداد، به لیگ کرواسی برگشت تا برای تیم لوکوموتیو بازی کند.
این بازیکن قرار است به زودی در اردوی این تیم برای شروع فصل جدید در کشور هلند حاضر شود و کارش را در تیم جدید خود آغاز کند.
این بازیکن بعد از حضور در دیناموزاگرب با قراردادی به ارزش ۷۵۰ هزار یورو به تیم پرسپولیس پیوسته بود ولی بعد از نیم فصل، نتوانست در این تیم بماند.
قیمت فعلی این بازیکن ۶۰۰ هزار یورو است و او جانشین دژان رادونوویچ در این تیم خواهد بود.
انتهای پیام
