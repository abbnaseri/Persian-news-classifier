اولین تمرین صیادمنش با فنرباغچه + عکس
بازیکن جوان ایرانی تیم فنرباغچه در اولین تمرین تیم جدید خود شرکت و با سایر نفرات تیم به تمرین پرداخت.
به گزارش ایسنا و به نقل از اسپورت باکس، الله‌یار صیادمنش بازیکن ۱۸ ساله تیم ملی ایران که فصل گذشته در استقلال توپ می‌زد، با حضور در استانبول قرارداد خود را با این تیم ترکیه‌ای منعقد کرد.
این بازیکن ایرانی بعد از امضای قرارداد خود با تیم فنرباغچه در تمرینات این تیم شرکت کرد و پا به پای سایر نفرات فنرباغچه به تمرین کردن پرداخت.
در حال حاضر وحید امیری و سید مجید حسینی دو بازیکنی هستند که در عضویت تیم ترابوزن اسپور ترکیه هستند و صیادمنش سومین ایرانی لیگ ترکیه محسوب می‌شود.

انتهای پیام
