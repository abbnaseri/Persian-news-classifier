رضایت کی‌روش از عملکرد شاگردانش برابر آرژانتین
سرمربی تیم ملی فوتبال کلمبیا از عملکرد شاگردانش برابر آرژانتین رضایت داشت و اعلام کرد برای صعود باید دو بازی دیگر باقی‌مانده را هم با پیروزی پشت سر بگذارند.
به گزارش ایسنا و به نقل از رادیو ریودوژانیرو، تیم ملی فوتبال کلمبیا بامداد یکشنبه در نخستین بازی‌اش در کوپا آمه ریکا ۲۰۱۹ با دو گل برابر آرژانتین پیروز شد.
کارلوس کی‌روش سرمربی تیم ملی فوتبال کلمبیا پس از بازی گفت: در روزی که به دنبال پیروزی بودیم عملکرد خوبی داشتیم. فردا بازی دیگری پیش رو داریم اما از همه مهم‌تر نمایش بازیکنانم در جریان بازی بود. با همین تمرکز به مصاف قطر خواهیم رفت.
سرمربی کلمبیا اظهار کرد: برای من از همه چیز مهم‌تر عملکرد تیم بود که توانستیم با نظم و تمرکز بالا آن را برجسته کنیم. اگر از این دو ویژگی برخوردار نبودیم شکست می‌خوردیم. تیم ما خیلی خوب بود. باید به نکات مثبت تیم نگاه کنیم و نقاط ضعفمان را بهبود بخشیم. برای صعود دو بازی دیگر پیش رو داریم.
انتهای پیام
