قهرمانی احسان قائم مقامی در مسابقات شطرنج فیلادلفیا
 احسان قائم مقامی عنوان قهرمانی مسابقات بخش برق آسای world open آمریکا که در فیلادلفیا برگزار شد را بدست آورد.
به گزارش ایسنا و به نقل از فدراسیون شطرنج، مسابقات بخش برق آسای world open آمریکا در فیلادلفیا برگزار شد و احسان قائم مقامی نماینده شطرنج ایران عنوان قهرمانی را به خود اختصاص داد.
در این بخش، بازیکنان ۱۰ مسابقه (۵ رقابت در دور رفت و ۵ مسابقه در دور برگشت) انجام دادند و قائم مقامی با کسب ۹ امتیاز (۸ پیروزی و ۲ تساوی) عنوان قهرمانی را به خود اختصاص داد.
قائم مقامی در شرایطی بدون شکست موفق به کسب عنوان قهرمانی شد که اساتید بزرگ ارمنی "زاِوِن آندِراسیان" و "هُوانِس گابوزیان" با یک امتیاز کمتر عناوین دوم و سوم را به دست آوردند.
رقابت‌های بخش استاندارد world open آمریکا از امروز آغاز می‌شود.
احسان قائم مقامی نخستین استاد بزرگ شطرنج ایران هفته گذشته با کسب عنوان قهرمانی مسابقات غرب آسیا، سهمیه حضور در جام جهانی ۲۰۱۹ را به دست آورد.
انتهای پیام
