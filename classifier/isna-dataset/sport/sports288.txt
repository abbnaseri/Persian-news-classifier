نخستین واکنش لمپارد بعد از قبول هدایت چلسی
سرمربی جدید چلسی به حضور در این تیم واکنش نشان داد.
به گزارش ایسنا، باشگاه چلسی سرانجام برای جایگزینی مائوریتسیو ساری به جمع بندی نهایی رسید. فرانک لمپارد اسطوره باشگاه چلسی و سرمربی فصل قبل دربی کانتی انگلیس با عقد قراردادی سه ساله رسماً به عنوان سرمربی چلسی انتخاب شد و جایگزین ساری در این تیم شد.
لمپارد به انتخابش به عنوان سرمربی چلسی واکنش نشان داد. او گفت: افتخار می‌کنم که به چلسی برگشتم. همه می‌دانند که من چقدر به این باشگاه علاقه دارم. همه تمرکزم روی آماده شدن برای فصل جدید است. اینجا هستم تا با چلسی به موفقیت برسم.
او ادامه داد: از مدیران باشگاه دربی کانتی و بازیکنان و هوادران این تیم به خاطر فصل خوبی که داشتیم تشکر می‌کنم. تجربه بسیار خوبی بود. امیدوارم که روزهای خوبی را هم با چلسی پشت سر بگذارم.
چلسی فصل قبل با هدایت ساری نتوانست در لیگ جزیره عملکرد خوبی از خود نشان دهد ولی قهرمانی در لیگ اروپا را به دست آورد.
انتهای پیام
