فهرست تیم ملی والیبال برای هفته چهارم اعلام شد
سرمربی تیم ملی والیبال فهرست ۱۴ نفره تیم ایران حضور در رقابت‌های هفته چهارم لیگ ملت‌ها در شهر اردبیل را مشخص کرد.
به گزارش ایسنا و ‌به نقل از روابط عمومی فدراسیون والیبال، با تصمیم ایگور کولاکوویچ، سرمربی تیم‌ ‌ملی والیبال فهرست ۱۴ نفره تیم ایران برای حضور در رقابت‌های هفته چهارم لیگ ملت‌ها در شهر اردبیل مشخص شد. با تصمیم سرمربی تیم‌ ‌ملی، محمد جواد معنوی‌نژاد در فهرست ۱۴ نفره جانشین مرتضی شریفی شد.
سعید معروف، سید محمد موسوی، میلاد عبادی‌پور، فرهاد قائمی، پوریا فیاضی، امیر غفور، محمد جواد معنوی‌نژاد، علی شفیعی، مسعود غلامی، علی‌اصغر مجرد، جواد کریمی، پوریا یلی، محمدرضا موذن و محمدرضا حضرت‌پور فهرست ۱۴ نفره ایران را در اردبیل تشکیل می‌دهند.
انتهای پیام
