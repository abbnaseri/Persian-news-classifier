کالدرون وارد ایران شد
گزینه سرمربیگری تیم فوتبال پرسپولیس، برای مذاکرات نهایی به تهران آمد.
به گزارش ایسنا، گابریل کالدرون که طی چند روز اخیر مذاکراتی را برای قبول هدایت پرسپولیس انجام داده بود، دقایقی قبل از طریق فرودگاه امام خمینی (ره) وارد تهران شد.
این مربی آرژانتینی قرار است فردا مذاکرات نهایی خود را با مدیران باشگاه پرسپولیس انجام دهد و قرارداد خود را امضا کند.



انتهای پیام
