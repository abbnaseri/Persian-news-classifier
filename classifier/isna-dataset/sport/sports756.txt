بالاخره کولیبالی بازیکن فولاد است یا نفت مسجد سلیمان؟
مدافع آفریقایی فصل گذشته نفت‌مسجدسلیمان که با این تیم ظاهرا تمدید کرده بود، به فولاد پیوست.
به گزارش ایسنا، در حالی که روز گذشته باشگاه نفت مسجدسلیمان اعلام کرد که با موسی کولیبالی قرارداد تمدید کرده است، امروز باشگاه فولاد با این مدافع قرارداد دو ساله منعقد کرد.
ظهر روز گذشته (دوشنبه) خبر توافق کولیبالی با فولاد منتشر شده بود ولی عصر همان روز، باشگاه نفت مسجد سلیمان با انتشار عکس تمدید قرارداد این بازیکن، اعلام کرد که کولیبالی در لیگ نوزدهم نیز با آن‌ها خواهد بود.
به این ترتیب مشخص نیست که بالاخره کولیبالی در فصل پیش روی در فولاد توپ می‌زند یا برای نفت مسجد سلیمان به میدان می‌رود.
انتهای پیام
