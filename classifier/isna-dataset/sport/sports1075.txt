مارادونا: هنوز نمرده‌ام!
ستاره سال‌های دور آرژانتین که از شایعات عصبانی بود اعلام کرد هنوز نمرده است.
به گزارش ایسنا و به نقل از موندو دپورتیوو، دیگو آرماندو مارادونا در یک ویدئو درباره وضعیت سلامتی اش صحبت کرد و به شدت از کسانی که در این رابطه دروغ گفتند انتقاد کرد. ستاره سال‌های دور فوتبال آرژانتین گفت: سلام به همه طرفدارانم که در کشورم زیاد هستند و هر لحظه به تعدادشان افزوده می‌شود. چرا برخی‌ها دروغ می‌گویند. صحبت از آلزایمر می‌کنند. نمی‌دانند نسبت به دادن این بیماری به یک نفر چه معنایی داردسانی که آلزایمر دارند مرده اند. من نمرده ام.
سرمربی سابق تیم ملی آرژانتین به شدت از رسانه‌ها به خاطر پرداختن به وضعیت سلامتی اش عصبانی شد و در این ویدئو به آن‌ها توهین کرد. او هفته پیش اعلام کرد به خاطر رسیدگی به وضعیت سلامتی اش دیگر سرمربی دورادوس مکزیک نخواهد بود. مارادونا یک روز بعد از این تصمیم به رسانه‌ها گفت: باید کمی به فکر خودم و سلامتی‌ام باشم. پزشکان به من توصیه کردند که مربی گری را متوقف کنم چون با گذشت زمان درد من بیشتر می‌شود. مجبور شدم دوبار عمل کنم‌. به لطف خدا در هیچ یک از آن‌ها خطری تهدیدم نکرد. با این حال برای بهبودی به زمان نیاز دارم.
انتهای پیام
