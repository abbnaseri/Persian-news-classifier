ثبت مدال طلای یخکشی در سایت اتحادیه جهانی کشتی + عکس
سایت رسمی مسابقات اتحادیه جهانی کشتی، نتایج وزن ۶۱ کیلوگرم مسابقات جام ساساری را اصلاح کرد.
به گزارش ایسنا، در جریان مسابقات وزن ۶۱ کیلوگرم رقابت‌های کشتی جام ساساری ایتالیا، محمدباقر یخکشی که در دیدار فینال با نتیجه ۷ بر ۲ از سد حریف خود گذشته قزاق خود گذشته بود و به عنوان قهرمانی رسیده بود به دلیل پوشیدن تی شرت بر روی سکوی مسابقات از سوی مسئولان برگزار کننده دیسکالیفه شد و این موضوع در رنکینگ نهایی و سایت مسابقات نیز درج شده بود.
با پیگیری‌های فدراسیون کشتی از رئیس اتحادیه جهانی کشتی پس از یک ماه نام یخکشی به عنوان نفر اول این وزن در سایت رسمی مسابقات درج شد و مدال طلا نیز به وی بازگردانده شد.

همچنین با توجه به ۲۵ امتیاز کسب شده توسط یخکشی تیم ایران که در ۸ وزن در این مسابقات شرکت کرده بود، در جایگاه سوم قرار گرفت.

انتهای پیام
