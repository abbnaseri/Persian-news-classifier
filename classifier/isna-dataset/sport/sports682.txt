قول رئیس فیفا به فلسطینی‌ها
رئیس فدراسیون بین اللملی فوتبال قول داد که این نهاد ورزشگاه‌های بیشتری را در فلسطین بسازد.
به گزارش ایسنا و به نقل از العاجل، جیانی اینفانتینو که در بحرین به سر می‌برد خبرهای خوبی برای مردم فلسطین داشت.
او در نشستی که با الرجوب، رئیس فدراسیون فوتبال فلسطین داشت قول داد که ورزشگاه‌های بیشتری برای مردم فلسطین بسازد.
اینفانتینو گفت: کمتر از ۲۵ ورزشگاه خوب برای ۵ میلیون نفر از مردم فلسطین وجود دارد. فیفا قول می‌دهد که ورزشگاه‌های بیشتری در فلسطین بسازد و می‌خواهد شادی و امید را به کودکان و جوانان فلسطینی هدیه دهد.
انتهای پیام
