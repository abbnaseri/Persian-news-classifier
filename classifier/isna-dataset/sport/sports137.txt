اخراج سرمربی و استعفای رئیس فدراسیون فوتبال مصر
رئیس فدراسیون فوتبال مصر بعد از حذف این تیم از جام ملت های آفریقا از پست خود کناره‌گیری کرد. سرمربی تیم هم اخراج شد.
به گزارش ایسنا و به نقل از elsport، در جام ملت های آفریقا یک شگفتی بزرگ رقم خورد. تیم ملی فوتبال مصر میزبان این رقابت‌ها که شانس اصلی قهرمانی هم بود در یک هشتم نهایی به مصاف آفریقا جنوبی رفت و با یک گل تن به شکست داد تا وداعی زود هنگام با این رقابت‌ها داشته باشد.
بعد از حذف مصر "هانی ابوریده"  رئیس فدراسیون فوتبال این کشور استعفا کرد و رسما از فعالیت در این سمت کناره گیری کرد.
او گفت: با وجود آنکه فدراسیون هیچ گونه کم کاری نسبت به تیم ملی نداشته اما به خاطر این حذف  و به رسم ادب کناره‌گیری می‌کنم.
رئیس فدراسیون فوتبال مصر تاکید کرد که آگیره سرمربی تیم و همه اعضای کادر فنی هم از کار برکنار و اخراج شده‌اند.
با ناکامی تیم ملی فوتبال مصر در جام ملت‌های آفریقا، محمد صلاح فوق ستاره مصری‌ها هم شانس کمی برای کسب توپ طلا خواهد داشت.
انتهای پیام
