اعلام شعار تیم‌ملی بسکتبال در جام‌جهانی ۲۰۱۹
شعار تیم ملی بسکتبال ایران برای حضور در جام‌جهانی ۲۰۱۹ چین مشخص شد.
به گزارش ایسنا، دومین جلسه شورای راهبردی رسانه‌ای تیم ملی بسکتبال ایران امروز (چهارشنبه) ۱۲ تیر ماه ۱۳۹۸ در محل فدراسیون بسکتبال برگزار شد که در پایان، شعار تیم ملی بسکتبال ایران برای حضور در مسابقات جام جهانی ۲۰۱۹ چین مشخص شد.
بر اساس مصوبات جلسه گذشته این شورا و با نظر اعضا، شعار "برای ایران، برای بسکتبال" به عنوان شعار تیم ملی بسکتبال مردان ایران در جام جهانی چین ۲۰۱۹ انتخاب شد.
جلسه امروز با حضور رامین طباطبایی رئیس فدراسیون بسکتبال، مسعود عماری دبیر، قاسمی سرپرست تیم ملی و مدیر روابط عمومی وزارت ورزش برگزار شد.
انتهای پیام
