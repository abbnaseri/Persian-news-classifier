اعتراف مهاجم برزیلی به مصرف کوکائین
ماریو ژاردل اعتراف کرد در زمانی که فوتبال بازی می‌کرد، کوکائین مصرف می‌کرد ولی الان زندگی سالمی را در پیش گرفته است.
به گزارش ایسنا و به نقل از رکورد، ماریو ژاردل، مهاجم برزیلی اعتراف کرد زمانی که فوتبال بازی می‌کرد، معتاد کوکائین شده بود. ژاردل ۴۵ ساله که ۱۰ بازی ملی نیز برای تیم ملی برزیل در کارنامه خود دارد، گفت: حس کنجکاوی و حضور در فوتبال اروپا و آشنایی با چند نفر باعث شد به سمت کوکائین کشیده شوم و چون در مواقعی که بازی‌ها برگزار می‌شد، کنترل دوپینگ وجود داشت، نمی‌توانستم کوکائین مصرف کنم ولی وقتی بازی نبود و مسابقات به پایان می‌رسید، مصرف می‌کردم. بعداً به کمک همسرم توانستم این اعتیاد را از بین ببرم چون می‌خواستم الگویی خوب برای فرزندم باشم و بتوانم در مقابل او سرم را بلند کنم.
ژاردل در تیم‌هایی چون پورتو، اسپورتینگ لیسبون و گالاتاسرای بازی کرد و مدتی نیز در لیگ برتر در تیم بولتون بازی کرد که عملکرد خوبی در این تیم ارائه نداد. سه قهرمانی در لیگ پرتغال و یک قهرمانی در لیگ یوفا از جمله مهمترین افتخاراتی است که او توانسته به آنها دست یابد.
انتهای پیام
