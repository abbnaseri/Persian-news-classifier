قربانی از همراهی استقلال انصراف داد
پیشکسوت استقلال از حضور در کادرفنی استقلال انصراف داد.
به گزارش ایسنا، پیروز قربانی، پیشکسوت باشگاه استقلال که دیروز (پنجشنبه) با حضور در مراسم معارفه استراماچونی، سرمربی جدید آبی‌های پایتخت به همراه بهزاد غلامپور به عنوان دستیاران این مربی ایتالیایی معرفی شدند از حضور در کادر فنی استقلال انصراف داد. پیروز قربانی در گفت‌وگو با ایسنا درباره این تصمیمش توضیح داد: به خاطر یک سری ناهماهنگی‌ها تصمیم گرفتم در کادر فنی استقلال حضور نداشته باشم. او در پاسخ به این سوال که با توجه به انتشار اخباری مبنی بر حضورش در استقلال به عنوان آنالیزور، آیا دلیل انصرافش این موضوع بوده، گفت: من از این موضوع یعنی آنالیزوری در استقلال بی‌خبرم. با استقلال هم قراردادی امضا نکرده بودم و الان هم به مدیران باشگاه اعلام کردم که حاضر به همکاری نیستم. انتهای پیام
