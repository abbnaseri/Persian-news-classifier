صعود شاگردان کاناوارو با برتری مقابل یاران فلینی
گوانگژو چین با پیروزی مقابل شاندونگ لوننگ چین در ضربات پنالتی موفق شد به مرحله یک‌چهارم نهایی رقابت‌های لیگ قهرمانان آسیا صعود کند.
به گزارش ایسنا، در چارچوب بازی برگشت مرحله یک هشتم نهایی رقابت‌های لیگ قهرمانان آسیا، دو تیم شاندونگ لوننگ چین و گوانگژو چین به مصاف هم رفتند که این بازی با نتیجه دو بر یک در وقت‌ها قانونی به سود شاندونگ لوننگ و در مجموع سه بر سه به پایان رسید.
در وقت‌های اضافه نیز بازی در مجموع چهار بر چهار مساوی شد تا ضربات پنالتی تعیین‌کننده تیم صعود کننده باشد که در نهایت گوانگژو چین با برتری ۷ بر ۶ شاندونگ لوننگ موفق شد به دور بعدی رقابت‌های لیگ قهرمانان آسیا صعود کند.
گل‌های شاندونگ لوننگ را ژو هبین در دقیقه ۶۳، مروان فیلنی در دقیقه ۷۰ و لیو جانشوای در دقیقه ۹۳ به ثبت رساندند و گل‌های گوانگژو را پاولینو در دقیقه ۱۳ و ۱۰۳ به ثمر رساند.
انتهای پیام
