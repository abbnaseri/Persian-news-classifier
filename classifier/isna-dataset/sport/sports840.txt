بلژیک هدف نخست بازیکنان ایرانی/ بعد از طارمی نوبت به میلاد محمدی رسید
سایت walfoot از پیشنهاد دو تیم بزرگ بلژیکی برای جذب میلاد محمدی خبر دادند.
به گزارش ایسناا و به نقل از سایت walfoot، میلاد محمدی که در تیم گروزنی روسیه بازی می‌کرد، قراردادش با این تیم به اتمام رسیده و اکنون بدون تیم است. او باید در روزهای آتی تیم جدید خود را برای فصل آینده انتخاب کند.
در حالی که از چند تیم انگلیسی به عنوان گزینه‌های میلاد محمدی یاد شده بود، این بار دو تیم اندرلخت و خنت، دو تیم معروف کشور بلژیک که افتخارات زیادی نیز دارند خواستار جذب بازیکن ایرانی شدند. محمدی که در جام جهانی در دو بازی برای ایران به میدان رفت در حالی مورد توجه تیم‌های بلژیکی قرار گرفته است که چند روز پیش نیز خبر تمایل تیم اوستنده برای جذب مهدی طارمی شنیده شد و به نظر می‌رسد بازیکنان ایرانی بیش از پیش مورد توجه تیم‌های بلژیکی قرار گرفتند.
در حال حاضر کاوه رضایی، یونس دلفی و علی قلی‌زاده سه بازیکن ایرانی هستند که در لیگ فوتبال بلژیک بازی می‌کنند و محمد نادری و امید نورافکن نیز بعد از اتمام قرارداد قرضی‌شان با پرسپولیس و استقلال، به تیم‌های خود یعنی کورتریک و شارلوا برگشته‌اند.
انتهای پیام
