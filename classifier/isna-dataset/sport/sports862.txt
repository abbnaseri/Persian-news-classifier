اعتراض عجیب به تصمیمات داوری در آرژانتین + فیلم
بازیکنان تیم سن خورخه به نحو عجیبی به تصمیمات داور در دیدار برابر آلوارادو اعتراض کردند و باعث شدند بازی لغو شود. 
به گزارش ایسنا و به نقل از اوله، دیدار تیم‌های سن خورخه توکومان و آلوارادو مار دل پلاتا در فینال برای صعود به لیگ B با اتفاق عجیبی همراه شد و همه نگاه‌ها را به خود جلب کرد. بازیکنان تیم سن خورخه به نشانه اعتراض به تصمیمات آدرین فرانکلین (داور بازی) در جریان بازی بر زمین نشستند.
زمانی که چهار دقیقه از نیمه دوم سپری شده بود و نتیجه یک بر صفر به نفع آلوارادو بود بازیکنان توکومان از ادامه بازی منصرف شدند و اعتراض خود را با نشستن بر زمین نشان دادند.
پیش از این اتفاق دو بازیکن از سن خورخه اخراج شده بود. در دقیقه ۲۴ داوید والدس و در دقیقه ۴۸ انسو گواردیا کارت قرمز دریافت کردند. همچنین نیمه نخست در حالی برای آنها به پایان رسید که پنج بازیکن این تیم با کارت زرد جریمه شدند.
پس از اعتراض بازیکنان سن خورخه بازی ادامه پیدا نکرد و فرانکلین این بازی را لغو کرد. اکنون باید کمیته فدرال فدراسیون فوتبال آرژانتین درباره این بازی تصمیم‌گیری کند.


مرورگر شما از ویدئو پشتیبانی نمی‌کند.
   فایل آن‌را از اینجا دانلود کنید: 
  video/mp4


انتهای پیام
