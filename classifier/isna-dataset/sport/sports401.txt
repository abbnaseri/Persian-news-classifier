لیست مجمع انتخابات کشتی امروز مشخص می‌شود
سرپرست فدراسیون کشتی از مشخص شدن اسامی اعضای مجمع انتخاباتی فدراسیون کشتی طی ساعات آینده خبر داد و گفت: پس از آن لیست به وزارت ورزش ارسال می‌شود.
نعمتی در ادامه گفت و گو با ایسنا، در پاسخ به این سوال که آیا تعداد دقیق و اسامی افراد صاحب رأی در مجمع انتخاباتی فدراسیون کشتی به وزارت ورزش ارسال شده یا خیر، گفت: هنوز اسامی را به وزارت ورزش اعلام نکرده‌ایم و انشاالله این کار امروز (سه‌شنبه) انجام خواهد شد. فکر می‌کنم ۴۴ نفر در مجمع صاحب رأی خواهند بود.
طبق اعلام وزارت ورزش و جوانان، مجمع انتخاباتی ریاست فدراسیون کشتی ۲۶ تیر ماه برگزار می‌شود. بر اساس اعلام سرپرست فدراسیون کشتی تاکنون ۸ یا ۹ کاندیدا برای حضور در انتخابات از سوی مراجع ذی‌صلاح تأیید شده‌اند اما کماکان علیرضا دبیر، امیررضا خادم و عباس جدیدی هنوز در انتظار احراز صلاحیتشان هستند.
انتهای پیام

