ستاره بایرن مونیخ پیشنهاد نجومی چینی‌ها را نپذیرفت
نشریه کیکر خبر داد یک باشگاه چینی پیشنهاد ۲۵ میلیون یورویی در سال را به توماس مولر داده است.
به گزارش ایسنا و به نقل از کیکر، به نظر می‌رسد چینی‌ها در این تابستان هم دست از خریدهای نجومی خود بر نداشته‌اند و تصمیم گرفتند به سراغ توماس مولر بروند. باشگاه بایرن مونیخ تایید کرد که یک باشگاه چینی پیشنهاد ۲۵ میلیون یورویی به توماس مولر داده است که ظاهراً این بازیکن آن را رد کرده و به مسئولان بایرن مونیخ گفته تمایلی به ترک مونیخ ندارد.
توماس مولر عنوان کرده که برای رفتن به لیگ چین خیلی جوان و خوب است و الان وقت فکر کردن به این پیشنهاد نیست.
تیم‌های اینتر، میلان و یک باشگاه انگلیسی خواستار جذب این بازیکن هستند.
توماس مولر این فصل ۴۵ بار در تمامی رقابت‌ها برای بایرن مونیخ به میدان رفت و ۹ گل به ثمر رساند و ۱۶ پاس گل نیز ثبت کرد. قرارداد فعلی او با بایرن مونیخ تا ۲۰۲۱ اعتبار دارد.
انتهای پیام
