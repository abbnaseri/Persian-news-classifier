برگزاری مراسم تودیع و معارفه معاون امور بانوان وزارت ورزش و جوانان
وزیر ورزش و جوانان در مراسم تودیع و معارفه معاون امور بانوان وزارت ورزش گفت: راهبرد اصلی و مورد تاکید ریاست جمهور، توسعه و حمایت ورزش زنان است، عدالت و توجه زیاد به ورزش بانوان در تمامی بخش‌ها از قهرمانی تا همگانی باید در برنامه کار رؤسای فدراسیون‌ها و مدیران استانی باشد.
به گزارش ایسنا و به نقل از وزارت ورزش و جوانان، مسعود سلطانی فر با تقدیر از تلاش‌ها و فعالیت محمدیان در مدت مسئولیت خود گفت: دوران موفقی را در ورزش زنان طی کردیم و خوشبختانه حضور مدبرانه محمدیان و در ادامه زهرا موسوی در بخش سرپرستی این معاونت، روزهای درخشانی را در این بخش شاهد بودیم.
وزیر ورزش و جوانان افزود: راهبرد اصلی و مورد تاکید ریاست جمهور، توسعه و حمایت ورزش زنان است، عدالت و توجه زیاد به ورزش بانوان در تمامی بخش‌ها از قهرمانی تا همگانی بایستی در برنامه کار رؤسای فدراسیون‌ها و مدیران استانی باشد.
در این جلسه محمدیان از توجه دولت و وزیر ورزش در مدت مسئولیت خود قدردانی کرد.
فرهادی زاد معاون جدید ورزش بانوان هم با تشکر از اعتماد وزیر ورزش و جوانان گفت: مجموعه ورزش زنان نیاز به حمایت همه دارد، کارهای زیادی انجام شده و این برنامه‌های خوب باید ادامه پیدا کند و هدف من کسب بهترین نتیجه در ورزش زنان در بازی‌های المپیک آینده است.
انتهای پیام
