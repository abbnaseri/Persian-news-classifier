برترین گلزن جام جهانی فوتبال زنان دیگر گل نمی‌زند
الکس مورگان که با پنج گل بهترین گلزن جام جهانی ۲۰۱۹ فرانسه محسوب می شود در سه بازی اخیر این رقابت‌ها گلزنی نکرده است. 
به گزارش ایسنا و به نقل از آس، الکس مورگان بهترین شروع ممکن را در جام جهانی ۲۰۱۹ فوتبال زنان در فرانسه داشت. مهاجم تیم ملی آمریکا در پیروزی تاریخی تیمش برابر تایلند که با نتیجه ۱۳ بر صفر به پایان رسید توانست پنچ گل به ثمر برساند. با این حال پس از این دیدار گلزنی نکرد.
مورگان در دیدار برابر شیلی بر نیکمت نشست و آمریکا توانست با سه گل حریفش را شکست دهد. او در دو دیدار بعدی برابر تیم‌های سوئد و اسپانیا به میدان رفت اما در گلزنی ناکام بود. مهاجم آمریکایی برابر سوئد تنها ۴۵ دقیقه بازی کرد و به علت مشکلانت جسمانی تعویض شد. حضورش در دیدار برابر لاروخا در هاله‌ای از ابهام قرار داشت اما در نهایت به میدان رفت و بدون مشکل بازی کرد. او تنها نتوانست دروازه اسپانیا را باز کند.
مهاجم آمریکایی با این حال برترین گلزن رقابت‌ها در کنار سم کر (به دلیل حذف استرالیا در مرحله یک هشتم نهایی نمی‌تواند به آمارش بیفزاید) و الن وایت (بازیکن انگلیسی فرصت دارد آمارش را در نیمه نهایی بهبود بخشد) محسوب می‌شود. از طرفی مورگان فرصت دارد با پیروزی آمریکا برابر فرانسه در نیمه نهایی بازی کند و فرصت کسب کفش طلای جام را داشته باشد. دیگر گلزنان برتر این رقابت‌ها هم تیمی‌هایش به نام‌های مگان رپینو و کارلی لوید هستند که هر دو توانستند سه گل به ثمر برسانند. گالی و گیرلی ایتالیایی به همراه دابریتز آلمانی هم در این فهرست قرار دارند.
آمریکا، مدافع عنوان قهرمانی یکی از بخت‌های نخست برای فتح جام جهانی ۲۰۱۹ فرانسه است. این تیم سابقه درخشانی داشته و توانسته است سه قهرمانی در جام جهانی به دست آورد. همچنین مدال‌های طلای المپیک زیادی کسب کند. آمریکا برای فتح دوباره جام جهانی باید ابتدا فرانسه میزبا ن را در مرحله یک چهارم نهایی پشت سر بگذارد. سپس حریف این تیم در صورت پیروزی انگلیس خواهد بود.
انتهای پیام
