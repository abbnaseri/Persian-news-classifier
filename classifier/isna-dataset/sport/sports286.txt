حمایت دنی آلوس از مسی
کاپیتان تیم ملی فوتبال برزیل به ستایش و حمایت از مسی پرداخت.
به گزارش ایسنا و به نقل از اسپورت، لیونل مسی بازهم با تیم ملی فوتبال آرژانتین ناکام ماند.
تیم ملی فوتبال آرژانتین در نیمه نهایی رقابت‌های کوپا آمه ریکا با دو گل برابر برزیل تن به شکست داد و از صعود به فینال بازماند تا بازهم انتقادات از لیونل مسی زیاد شود.
دنی آلوس کاپیتان تیم ملی فوتبال برزیل به ستایش و حمایت از مسی پرداخت.
او گفت: وقتی بهترین بازیکن جهان باشی طبیعی است که انتظارات از تو زیاد باشد. انتقادات از مسی درست نیست. اگر برزیل تن به شکست می‌داد از همه بازیکنان انتقاد می‌شد اما در آرژانتین فقط از مسی انتقاد می‌شود.
آلوس درباره داوری هم گفت: بله قبول دارم که داور پریشان‌تر از بازیکنان بود و نتوانست عملکرد خوبی از خود نشان دهد. آرژانتین هم فرصت‌های خوبی داشت اما بد شانس بود. خوشحالیم که در نهایت این ما بودیم که صعود کردیم.
انتهای پیام
