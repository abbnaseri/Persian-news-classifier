مذاکره دوباره با کیپ‌تاون جواب نداد/ ماجرای پاتوسی و استقلال تمام شد
باتوجه به مبلغ رضایت‌نامه تعیین شده برای پاتوسی از سوی باشگاه کیپ‌تاون، حضور او در استقلال منتفی شد.
به گزارش ایسنا، باشگاه استقلال تا دیشب (دوشنبه) فرصت داشت که ۳۰۰ هزار دلار مبلغ فعال‌سازی بند خرید آیاندا پاتوسی را به باشگاه کیپ‌تاون پرداخت کند اما این کار صورت نگرفت. با این حال مدیران استقلال بی‌خیال این بازیکن نشدند و وارد مذاکرات جدیدی با این باشگاه آفریقای جنوبی شدند تا بتوانند بازیکن تاثیرگذار فصل گذشته‌شان را حفظ کنند.
با این حال باشگاه کیپ‌تاون سیتی مبلغ ۹۰۰ هزار دلار را برای رضایت‌نامه پاتوسی تعیین کرده و با این اوصاف استقلالی‌ها از خرید این بازیکن منصرف شدند. البته مبلغ ۹۰۰ هزار دلار اعلام شده از سوی باشگاه کیپ‌تاون برای تمام باشگاه‌هایی است که خواهان پاتوسی هستند.
انتهای پیام
