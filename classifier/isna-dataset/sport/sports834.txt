قول برانکو به هواداران الاهلی عربستان
سرمربی کروات الاهلی به هواداران این تیم قول داد که الهلال را از لیگ قهرمانان حذف کند.
به گزارش ایسنا و به نقل از اسپورت ۲۴، سرانجام بعد از کش و قوس‌های زیاد برانکو ایوانکوویچ با الاهلی عربستان به توافق نهایی رسید و هدایت این تیم را برعهده گرفت. هواداران الاهلی بعد از نتایج درخشان برانکو با پرسپولیس امید زیادی به این مربی کروات دارند تا تیم آنها را به روزهای اوج برگرداند.
برانکو در گفت‌وگویی که با sportske کروات داشت قولی جالب به هواداران الاهلی عربستان داده است. سایت اسپورت ۲۴ در این باره نوشت که برانکو به هواداران الاهلی قول حذف الهلال را داده است: "نسبت به آینده خود در تیم جدیدم احساس خوبی دارم. براین باور هستم که پیروزی‌های زیادی در انتظار ما است. در لیگ قهرمانان آسیا باید به مصاف الهلال برویم و با شکست دادن این تیم به مراحل بالاتر راه پیدا خواهیم کرد".
دو تیم الاهلی و الهلال عربستان در یک هشتم نهایی لیگ قهرمانان آسیا به مصاف هم خواهند رفت.
انتهای پیام
