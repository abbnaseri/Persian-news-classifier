اخراج بازیکن مصر از جام ملت‌ها به خاطر رسوایی اخلاقی
عمرو ورده به دلایل حاشیه‌ای توسط فدراسیون فوتبال مصر از اردوی این تیم در جام ملت‌های آفریقا اخراج شد. 
به گزارش ایسنا و به نقل از اهداف، بعد از آنکه یکی از مدل‌های اینستاگرامی، عمرو ورده بازیکن تیم ملی فوتبال مصر را متهم به اذیت و آزار جنسی کرد و چت‌های خصوصی خود را با این بازیکن منتشر کرد، فدراسیون فوتبال مصر قاطعانه وارد عمل شد و این بازیکن را از اردوی تیم ملی مصر اخراج کرد تا این بازیکن ادامه جام ملت‌های آفریقا را از دست بدهد.
به این ترتیب مصر، میزبان جام ملت‌های آفریقا، با ۲۲ بازیکن در ادامه مسابقات شرکت خواهد کرد.
تیم فوتبال مصر در اولین دیدار خود در جام ملت‌های آفریقا توانست زیمبابوه را شکست دهد و در دومین دیدار امشب (چهارشنبه) با کنگو دیدار خواهد کرد.
انتهای پیام
