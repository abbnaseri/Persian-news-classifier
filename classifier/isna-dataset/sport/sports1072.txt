ترکیب تیم ملی تیراندازی با کمان برای یونیورسیاد ایتالیا/ شعبانی‌بهار سرپرست شد
ترکیب تیم ملی تیراندازی با کمان ایران در رقابت‌های یونیورسیاد دانشجویان جهان اعلام شد.
به گزارش ایسنا، ترکیب تیم ملی تیراندازی با کمان دانشجویان ایران برای حضور در سی‌امین دوره رقابتهای یونیورسیاد دانشجویان جهان ۲۰۱۹ در ناپل ایتالیا مشخص شد.
تیم تیراندازی با کمان دانشجویان ایران در رشته کامپوند در دو بخش دختران و پسران با ترکیب زیر در مسابقات شرکت خواهند کرد:
کامپوند بانوان: بهاره رضایی و سوگند حداد
کامپوند آقایان: محمد صالح پالیزبان و کیارش فرزان
همچنین مجید احمدی به عنوان مربی و غلامرضا شعبانی بهار رییس فدراسیون تیراندازی با کمان نیز به عنوان سرپرست تیم اعزامی در این مسابقات حضور خواهد داشت.
این تیم تمرینات خود را در سایت تیراندازی با کمان در استادیوم آزادی پیگیری می‌کند.
سی امین دوره بازی‌های یونیورسیاد تابستانی دانشجویان جهان ۲۰۱۹ از ۱۲ تا ۲۳ تیرماه در شهر ناپل ایتالیا برگزار می‌شود.
انتهای پیام
