جدایی مهاجم جنجالی از تراکتور
انتونی استوکس با انتشار پیامی از جمع تبریزی‌ها جدا شد.
به گزارش ایسنا، آنتونی استوکس مهاجم ایرلندی تراکتور که سابقه بازی در سلتیک اسکاتلند را داشت، با انتشار پیامی جدایی خود از این تیم را اعلام کرد.

این مهاجم جنجالی که بهترین گلزن فصل تراکتور لقب گرفت، سال خوبی را پشت سر نگذاشت. او در ابتدا با گلزنی‌های خود دل هواداران تراکتور را به دست آورد اما در دو مقطع به دلیل بی‌نظمی و مشکلات خانوادگی در تمرین تراکتور حاضر نشد تا در نیم‌فصل دوم با افت شدیدی روبرو شود و نتواند به عنوان آقای گلی دست پیدا کند.

انتهای پیام
