۱۰ روز تا آغاز لیگ برتر فوتسال/ خبری از توپ نیست!
لیگ برتر فوتسال در شرایطی کمتر از ۱۰ روز دیگر آغاز می‌شود که هنوز توپ مسابقات به دست باشگاه‌ها نرسیده است.
به گزارش ایسنا، فصل جدید لیگ برتر فوتسال از ۱۳ تیر برگزار می‌شود و  تیم‌ها خود را برای حضور در این مسابقات آماده می‌کنند با این حال توپ بازی‌ها هنوز به تیم‌ها تحویل داده نشده تا تیم‌ها مجبور شوند با توپ‌های قدیمی به تمرین بپردازند.
فصل قبل کیفیت توپ‌های لیگ برتر بسیار بد بود و برخی آن را به شیطونک تشبیه کردند و حتی کادرفنی تیم ملی هم اعلام کرد توپی که به آنها نشان داده شده با توپی که در لیگ مورد استفاده قرار گرفت متفاوت بود.
همین عامل باعث شد تا سازمان لیگ برای فصل جدید به فکر استفاده از توپ‌های دیگر بیفتد اما در شرایطی که از مدت‌ها پیش قرارداد خرید این توپ‌ها بسته شده هنوز وارد ایران نشده است. گویا مشکلات تحریم‌های بین المللی و ظالمانه علیه ایران باعث شده تا واردات این توپ‌ها به مشکل بخورد و شاید مسئولان سازمان لیگ مجبور شوند بازی‌ها را با همان توپ‌های بی کیفیت فصل قبل استارت بزنند.
انتهای پیام
