رضا و حسن یزدانی ملی پوش شدند/ قهرمانی هادی و افضلی در انتخابی تیم ملی کشتی آزاد
رقابتهای انتخابی  تیم ملی کشتی آزاد با مشخص شدند نفرات برتر در پنج وزن به پایان رسید.
به گزارش ایسنا، رقابت‌های مرحله نهایی انتخابی تیم ملی کشتی آزاد در اوزان ۶۵، ۷۴، ۸۶، ۹۷ و ۱۲۵ کیلوگرم برای شناخت نفرات تیم ملی جهت حضور در رقابت‌های قهرمانی جهان ۲۰۱۹ در سالن ۱۲ هزار نفری آزادی و در میان استقبال خوب تماشاگران علاقمند به کشتی برگزار شد.
در حالی که تماشاگران اکثر سکوهای سالن آزادی را پر کرده بودند، در وزن ۶۵ کیلوگرم امیر محمد یزدانی و ایمان صادقی هر دو صاحب دو برد و یک باخت شدند. در کشتی رودررو نیز امیر محمد یزدانی توانست صادقی را شکست دهد.
در وزن ۷۴ کیلوگرم، رضا افضلی با سه پیروزی متوالی به قهرمانی رسید.
همچنین در وزن ۸۶ کیلوگرم حسن یزدانی در یک کشتی حساس و دیدنی ۶ بر ۳ از سد کامران قاسمپور گذشت و به دوبنده تیم ملی رسید.
در وزن ۹۷ کیلوگرم نیز رضا یزدانی در حالی در فینال به مصاف علی شعبانی رفت که فردین معصومی او را کوچ می کرد و در سوی دیگر هم اکبر خجسته و علی شکری پور شعبانی را هدایت می کردند. یزدانی در این کشتی ۵-۰ پیش افتاد اما شعبانی کشتی گیر جوان مازندرانی ۳ امتیاز را جبران کرد اما یزدانی در نهایت این مبارزه را ۵-۳ برد و ملی پوش شد.
با تصمیم کادر فنی، شعبانی یک کشتی با حامد طالبی گرفته بود و برنده آنها به مصاف یزدانی آمد.
در سنگین وزن نیز پرویز هادی با برتری ۴-۰ مقابل کمیل قاسمی و با توجه به پیروزی دور قبل مقابل یدالله محبی، به دوبنده تیم ملی رسید.
کمیل قاسمی پس از این مبارزه از دنیای قهرمانی خداحافظی کرد.
نتایج دور سوم:
وزن ۶۵ کیلوگرم:
پیمان بیابانی (تهران) ۶ - امیرمحمد یزدانی (مازندران) ۱
ایمان صادقی (مازندران) ۲ – مرتضی قیاسی (لرستان) ۱
وزن ۷۴ کیلوگرم:
حامد رشیدی (اصفهان) ۷ – سید احمد محمدی (مازندران) ۷ (برنده)
رضا افضلی (کرمانشاه) ۵ - محمد نخودی (مازندران) ۰
وزن ۹۷ کیلوگرم:
رضا یزدانی (مازندران) ۵ – علی شعبانی (مازندران) ۳
وزن ۱۲۵ کیلوگرم:
کمیل قاسمی (مازندران) ۰ – پرویز هادی (آذربایجان شرقی) ۴
یدالله محبی (کرمانشاه) استراحت
نتایج دور دوم:
وزن ۶۵ کیلوگرم:
ایمان صادقی ۶ – پیمان بیابانی ۴
امیرمحمد یزدانی ۵ - مرتضی قیاسی ۴
وزن ۷۴ کیلوگرم:
رضا افضلی ۹ – سید احمد محمدی ۷
حامد رشیدی ۴( برنده) – محمد نخودی ۴
وزن ۹۷ کیلوگرم:
حامد طالبی زرین کمر ۲ – علی شعبانی ۳
رضا یزدانی استراحت
وزن ۱۲۵ کیلوگرم:
یدالله محبی ۶ – کمیل قاسمی ۲
پرویز هادی استراحت
نتایج دور نخست:
وزن ۶۵ کیلوگرم:
مرتضی قیاسی ۳ – پیمان بیابانی ۲
امیرمحمد یزدانی ۳ – ایمان صادقی ۲
وزن ۷۴ کیلوگرم:
محمد نخودی ۴( برنده) – سید احمد محمدی ۴
حامد رشیدی صفر – رضا افضلی ۵
وزن ۱۲۵ کیلوگرم:
پرویز هادی ۴ - یدالله محبی ۲
کمیل قاسمی استراحت
وزن ۹۷ کیلوگرم:
علی شعبانی – علیرضا گودرزی (بازنده به علت غیبت)
حامد طالبی زرین کمر استراحت
رضا یزدانی استراحت
انتهای پیام
