پیروزی راحت فرانسه مقابل استرالیا/ صعود شاگردان تیلیه به رده سوم
تیم ملی والیبال فرانسه با نتیجه سه بر صفر تیم ملی استرالیا را در هفته چهارم لیگ ملت‌های ۲۰۱۹ شکست داد.
به گزارش ایسنا، از ساعت ۱۵:۳۰ امروز (جمعه) ۳۱ خرداد ماه ۱۳۹۸ تیم‌های ملی استرالیا و فرانسه از هفته چهارم لیگ ملت‌های والیبال ۲۰۱۹ در اردبیل به مصاف یکدیگر رفتند که این بازی با نتیجه سه بر صفر به سود تیم ملی فرانسه پایان یافت.
در این دیدار شاگردان تیلیه در سه ست پیاپی با نتیجه ۲۵-۲۳، ۲۵-۲۲ و ۲۵-۲۲ شاگردان لبدو در تیم ملی استرالیا را شکست دادند تا موقتاً با کسب ۷ برد، ۳ باخت و ۲۲ امتیاز به رده سوم جدول رده بندی مسابقات صعود کنند.
نتایج سه ست این بازی به شرح زیر رقم خورد: ست اول: ۲۵-۲۳ فرانسه ست دوم: ۲۵-۲۲ فرانسه ست سوم: ۲۵-۲۲ فرانسه
تا ساعاتی دیگر تیم ملی ایران در دهمین بازی خود از لیگ ملت‌های ۲۰۱۹ در سالن رضازاده اردبیل به مصاف تیم ملی پرتغال می‌رود.
انتهای پیام
