گواردیولا: در سیتی همه چیز دارم و به بارسلونا برنمی‌گردم
سرمربی اسپانیایی از راحتی خود در منچسترسیتی سخن گفت و تاکید کرد تمایلی به بازگشت به بارسلونا را ندارد.
به گزارش ایسنا و به نقل از دیلی میل، پپ گواردیولا سرمربی منچسترسیتی درباره بازگشت به اسپانیا به عنوان مربی گفت: خیلی سخت است. من اینجا در سیتی همه چیز دارم و دوست دارم در سیتی بمانم. در خانه کار کردن سختی‌های خودش را دارد. اینجا در سیتی من چیکی بگرستین را در کنار خودم دارم که مهمترین شخص در زندگی ورزشی من بوده است و وقتی من کسی نبودم به من اعتماد کرد. همچنین سوریانو نیز در کنار من است. در سیتی همه چیز مشخص نیست و این نیست که ۱۸ نفر تصمیم بگیرند. من وقتی تیم ببرد خوب هستم و وقتی ببازد بد. اینجا من همه چیز دارم و بهترین امکانات و شرایط برای من فراهم است. دیگر چه می‌خواهم؟ من به آلمان یا بارسلونا بر نخواهم گشت. کجا بهتر از لیگ برتر؟
پپ گواردیولا وارد چهارمین سال حضور خود در منچسترسیتی می‌شود و در هیچ نبوده که او اینقدر در یک تیم بماند. او موفق شد سیتی را به دو قهرمانی پیاپی در لیگ برتر برساند.
انتهای پیام
