برنامه مرحله نیمه‌نهایی کوپا آمه‌ریکا
مرحله نیمه‌نهایی کوپا آمه‌ریکا ۲۰۱۹ برزیل روزهای چهارشنبه و پنجشنبه برگزار می شود.
به گزارش ایسنا، با برگزاری آخرین دیدار مرحله یک‌چهارم نهایی کوپا آمه‌ریکا ۲۰۱۹ چهره چهار تیم برتر این رقابت‌ها مشخص شد.
تیم‌های برزیل، آرژانتین، شیلی و پرو به نیمه‌نهایی صعود کردند.
میزبان با شکست پاراگوئه در ضربات پنالتی به این مرحله صعود کرد و آرژانتین توانست با دو گل ونزوئلا را شکست دهد و در جمع چهار تیم برتر قرار بگیرد. از طرفی شیلی با پیروزی در ضربات پنالتی به دور بعد صعود کرد و پرو پس از شکست اروگوئه آخرین تیم راه یافته به نیمه نهایی لقب گرفت.
نخستین دیدار نیمه‌نهایی بامداد چهارشنبه (پنج صبح) بین دو تیم برزیل و آرژانتین برگزار می‌شود. در دومین بازی بامداد پنج‌شنبه (پنج صبح) شیلی برابر پرو قرار می‌گیرد.
انتهای پیام
