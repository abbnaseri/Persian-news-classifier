توافق نفت آبادان با اسکوچیچ/ دراگان امروز وارد ایران می‌شود
باشگاه نفت آبادان با دراگان اسکوچیچ برای هدایت این تیم در لیگ نوزدهم به توافق رسید.
به گزارش ایسنا، مسئولان باشگاه نفت آبادان پس از مذاکره و بررسی گزینه‌های داخلی و خارجی، در نهایت با دراگان اسکوچیچ سرمربی سابق فولاد به توافق رسیدند.
اسکوچیچ امروز برای مذاکرات نهایی وارد ایران می‌شود و در صورتی که در روند مذاکرات مشکلی پیش نیاید، اسکوچیچ در لیگ نوزدهم هدایت نفت را بر عهده خواهد داشت.
فصل گذشته سرجیو هدایت نفت آبادان را بر عهده داشت و در حالی که مسئولان باشگاه با او برای لیگ نوزدهم نیز به توافق رسیده بودند این مربی پرتغالی با پیشنهاد بهتری از سوی تیم التعاون عربستان روبه‌رو شد و هدایت این تیم را پذیرفت.
انتهای پیام
