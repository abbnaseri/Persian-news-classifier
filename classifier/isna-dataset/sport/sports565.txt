رکورد خاص تابارس
سرمربی تیم ملی فوتبال اروگوئه برای دویستمین بار هدایت سلسته را بر عهده گرفت.
به گزارش ایسنا و به نقل از آس، تیم ملی فوتبال اروگوئه شنبه شب در مرحله یک چهارم نهایی کوپا آمه‌ریکا ۲۰۱۹ برزیل در ضربات پنالتی مغلوب پرو شد و از صعود به دور بعد باز ماند. با این حال اسکار تابارس توانست تاریخ سازی کند. سرمربی اروگوئه نخستین مربی شد که به رکورد ۲۰۰ بازی در یک تیم ملی می‌رسید. او دو دوره هدایت اروگوئه را بر عهده داشت. اولین دوره در سال‌های ۱۹۸۸ تا ۱۹۹۰ بود. دومین مرحله از سال ۲۰۰۶ آغاز شد و تا امروز ادامه دارد.
تابارس در دومین دوره بیشترین موفقیت‌هایش را به دست آورد. سلسته در کوپا آمه‌ریکا سال ۲۰۱۱ قهرمان شد. سرمربی اروگوئه‌ای در جام جهانی هم موفق عمل کرد و در سال ۲۰۱۰ توانست جایگاه چهارم را به خود اختصاص دهد. این تیم در سه دوره دیگر به مرحله حذفی جام جهانی صعود کرد. در جام جهانی ۲۰۱۸ روسیه در مرحله یک چهارم نهایی حذف شد. در سال‌های ۱۹۹۰ و ۲۰۱۴ برزیل نیز در این مرحله از رقابت‌ها کنار رفت. همچنین در جام کنفدراسیون‌های ۲۰۱۳ شرکت کرد و در جایگاه چهارم قرار گرفت.
انتهای پیام
