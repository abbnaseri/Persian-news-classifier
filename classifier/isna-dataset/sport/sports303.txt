سرمربی بعدی تیم ملی فوتبال ساحلی، ایرانی است
به نظر می‌رسد یک مربی ایرانی هدایت تیم ملی فوتبال ساحلی ایران را بر عهده می‌گیرد.
به گزارش ایسنا تیم ملی فوتبال ساحلی ایران حدوداً ۱۰ روز دیگر یک اردوی تدارکاتی در تهران برگزار می‌کند. مدت این اردو شش روز است و نفرات بیشتری نسبت به اردوی قبلی در آن حضور دارند.
همچنین جلسه‌ای برای انتخاب سرمربی تیم ملی برگزار شده و اعضای کمیته فنی و توسعه فوتسال و فوتبال ساحلی، گزینه‌های مورد نظر را بررسی کرده‌اند. در جلسه بعدی این کمیته که به زودی قرار است برگزار شود، تکلیف سرمربی آینده تیم ملی فوتبال ساحلی مشخص می‌شود که احتمالاً ایرانی است.
انتهای پیام
