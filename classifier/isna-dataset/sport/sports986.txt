ژاپن قهرمان فوتسال زیر بیست ساله‌های آسیا/ تیم افغانستان یک گام کم آورد
تیم فوتسال زیر ۲۰ سال ژاپن توانست با شکست افغانستان، قهرمان مسابقات فوتسال قهرمانی زیر ۲۰ سال آسیا شود.
به گزارش ایسنا، دیدار فینال مسابقات فوتسال قهرمانی زیر ۲۰ سال آسیا میان تیم های ژاپن و افغانسان از ساعت ۱۸:۳۰ در ورزشگاه شش هزار نفری پورشریفی تبریز و در حضور حدود چهار هزار هوادار تیم افغانستان برگزار شد که در پایان ژاپن با نتیجه سه بر یک توانست افغانستان را شکست دهد.
ماساشی اوساوا، یودای تاکاهاشی و هیروشی تابوچی گل‌های ژاپن و حمیدرضا حسینی نیز تک گل افغانستان را به ثمر رساند.
ایران نیز با شکست اندونزی مدال برنز مسابقات را کسب کرد.
انتهای پیام
