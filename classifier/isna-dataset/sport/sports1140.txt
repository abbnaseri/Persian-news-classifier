پلاتینی: دستگیری من خیلی ناراحت کننده بود
رئیس سابق یوفا به دستگیری خود واکنش نشان داد و این اتفاق را بسیار ناراحت کننده دانست.
به گزارش اتیسنا و به نقل از دیلی میل، پلاتینی در سال ۲۰۱۶ قصد داشت تا جانشین بلاتر در فیفا شود ولی برملا شدن تخلفات زیادی که او انجام داده بود باعث شد که او همراه بلاتر با محرومیت سنگینی روبرو شوند. پلاتینی چند ساعت توسط پلیس فرانسه دستگیر شد و البته در ادامه نیز آزاد شد.
پلاتینی درباره دستگیری و بازداشت خود گفت: این اتفاق خیلی من را ناراحت کرد. خیلی ناراحت کننده بود. آنها سوالاتی از من درباره یورو ۲۰۱۶، جام جهانی ۲۰۱۸ و اتفاقات دیگر داشتند و من سعی کردند تا به این سوالات پاسخ دهم. این مساله، برای من مساله جدیدی نیست و چنین سوالاتی قبلاً نیز از من پرسیده شده بود.
۱۰ روز قبل از اعلام قطر به عنوان میزبان جام جهانی ۲۰۲۲، پلاتینی با نیکولا سارکوزی، رئیس جمهور وقت فرانسه در یک مراسم شام حاضر بود و خیلی‌ها عقیده دارند این جلسه برای تعیین رای پلاتینی برای میزبان جام جهانی بود.
او در بخش پایانی صحبت خود گفت: من واقعاً با ماهیت این سوالات آشنا هستم و هر اطلاعی بود نیز در اختیار افراد گذاشتم و چیز دیگری نبود که بخواهم درباره آن توضیح بدهم. مراجع حق دارند که درباره هر موضوعی که می‌خواهند تصمیم بگیرند و من مشکلی بابت آن ندارم.
انتهای پیام
