آمار بازی تیم ملی والیبال ایران مقابل بلغارستان
آمار بازی تیم ملی والیبال ایران مقابل بلغارستان از هفته پنجم لیگ ملت‌های ۲۰۱۹ توسط فدراسین جهانی منتشر شد.
به گزارش ایسنا، تیم ملی والیبال ایران در پایان دومین بازی خود از هفته پنجم لیگ ملت‌های ۲۰۱۹، با نتیجه سه بر صفر تیم ملی بلغارستان را شکست داد که آمار این دیدار از سوی فدراسیون جهان منتشر شد.
در این بازی تیم ملی ایران ۳۵ آبشار موفق، ۱۲ دفاع روی تور موفق و یک امتیاز سرویس را کسب کرد. همچنین ۲۷ امتیاز ایران نیز با اشتباهات و خطاهای بازیکنان بلغارستان کسب شد.
در سوی دیگر نیز تیم ملی بلغارستان ۳۸ آبشار موفق، ۷ دفاع روی تور موفق و ۲ امتیاز سرویس را کسب کرد. همچنین ۱۹ امتیاز بلغارها نیز با اشتباهات و خطاهای بازیکنان ایران کسب شد.
در پایان این بازی نیز سوکولوف با کسب ۱۹ امتیاز برای تیم ملی بلغارستان، امتیازآورترین بازیکن زمین شد. محمدجواد معنوی‌نژاد هم توانست ۱۴ امتیاز را برای تیم ملی ایران کسب کند.
آخرین بازی تیم ملی ایران ساعت ۲۲:۳۰ روز یکشنبه ۹ تیر ماه ۱۳۹۸ مقابل تیم ملی آمریکا میزبان مرحله نهایی لیگ ملت‌های والیبال ۲۰۱۹ خواهد بود.
انتهای پیام
