صعود حسینی و مردانی در در رنکینگ برترین تکواندوکاران جهان
رنکینگ برترین تکواندوکاران جهان اعلام شد و با احتساب امتیازات مرحله نخست مسابقات گرندپری ۲۰۱۹، میرهاشم حسینی یک پله و سجاد مردانی کاپیتان تیم‌ملی دو پله در رده‌بندی المپیکی صعود کردند.
به گزارش ایسنا، سایت رسمی فدراسیون جهانی تکواندو رنکینگ المپیکی تکواندوکاران در ماه جولای را اعلام کرد که در این رنکینگ امتیازات مرحله نخست مسابقات گرندپری ۲۰۱۹ - ایتالیا محاسبه شده است.
در این رنکینگ امتیازات ماه "ژوئن" سال ۲۰۱۵ به طور کل از جدول رده‌بندی حذف و از امتیازات ماه‌های دیگر از این سال ۷۵ در صد کم شده است؛ امتیازات ۲۰۱۶، ۵۰ درصد (ماه "ژوئن" ۷۵ درصد)؛ امتیازات ۲۰۱۷، ۲۵ درصد (ماه "ژوئن" ۵۰ درصد) کاهش پیدا کرده و از امتیازات ماه "می" سال ۲۰۱۸ نیز ۲۵ درصد کسر شده است. (در پایان ماه جولای و با اعلام رنکینگ ماه آگوست امتیازات ژوئن نیز به طور کلی حذف خواهد شد.) در رده‌بندی اعلام شده از سوی فدراسیون جهانی، آرمین هادی‌پور نماینده وزن ۵۸- کیلوگرم کشورمان با ۳۱۷/۸۴ امتیاز در رده پنجم قرار گرفت. فرزان عاشورزاده دیگر تکواندوکار کشورمان در این وزن نیز با ۱۸۳/۹۸ امتیاز همچنان در رده نوزدهم جای دارد. در وزن ۶۸- کیلوگرم میرهاشم حسینی که موفق شد بر سکوی قهرمانی مرحله نخست مسابقات گرندپری ۲۰۱۹ - ایتالیا بایستد با ۲۴۴/۲۴ امتیاز و یک پله صعود در رده یازدهم قرار گرفت، سروش احمدی نیز با ۲۰۵/۶۳ امتیاز رده چهاردهم را به خود اختصاص داده است؛ امیرمحمد بخشی نیز با کسب ۱۴۶/۴۲ امتیاز رده بیست و دوم را به نام خود ثبت کرد. محمدعلی خسروی در وزن ۸۰- کیلوگرم با ۱۴۹/۳۲ امتیاز در رده بیست و هفتم قرار دارد و علی اشکوریان نیز با ۱۴۵ امتیاز رده بیست و نهم را به خود اختصاص داده است. سجاد مردانی تکواندوکار وزن ۸۰+ کیلوگرم نیز که توانست مدال برنز گرندپری را کسب کند با ۲۷۱/۲۷ امتیاز و دو پله صعود در رده ششم قرار دارد. سعید رجبی دیگر نماینده این وزن با ۱۶۰/۵۳ امتیاز رده بیست و چهارم را در اختیار دارد؛ امامهدی خدابخشی نیز که وزن خود را در سال جدید تغییر داده است با ۸۰/۶۰ امتیاز در رده چهل و شش قرار گرفته است. اما در گروه زنان ناهید کیانی در وزن ۴۹- کیلوگرم با ۱۲۲/۶۶ امتیاز رده سی و پنج را به نام خود ثبت کرده است. مهلا مومن‌زاده دیگر نماینده این وزن نیز که در مسابقات جهانی موفق به کسب مدال نقره شد با کسب ۸۴ امتیاز در رده شصت و دوم قرار دارد. پریسا جوادی در وزن ۵۷- کیلوگرم با کسب ۷۵/۲۷ امتیاز در رده پنجاه و پنج قرار گرفته است. در وزن ۶۷- کیلوگرم یلدا ولی‌نژاد که به تازگی وارد رده‌سنی بزرگسالان شده است با ۱۴۵/۹۰ امتیاز رده بیست و یکم را به خود اختصاص داده؛ کیمیا علیزاده دیگر نماینده این وزن با ۵۶/۸۲ امتیاز جایگاه شصت و سوم را در اختیار دارد و ملیکا میرحسینی نیز با ۴۸/۶۷ امتیاز در جایگاه هفتاد قرار دارد. در وزن ۶۷+ کیلوگرم نیز زهرا پوراسماعیل با ۸۶/۹۸ امتیاز رده چهل و پنجم را به خود اختصاص داده، اکرم خدابنده دیگر نماینده این وزن نیز با ۶۲/۷۶ امتیاز در رده پنجاه و پنج قرار دارد و کیمیا همتی نیز با ۶۰ امتیاز در رده پنجاه و هشتم جای گرفته است.  ***رنکینگ المپیکی وزن ۵۸- کیلوگرم: ۱- "تای هون کیم" از کره‌جنوبی ۴۸۴/۱۴ امتیاز ۲- "جون جانگ" از کره‌جنوبی با ۴۳۱/۸۶ امتیاز ۳- "جیسوس تورتوسا" از اسپانیا با ۴۰۰/۳۵ امتیاز ۴- "میخائیل آرتامونوف" از روسیه با ۳۵۱/۵۰ امتایز ۵- "آرمین هادی‌پور" از ایران با ۳۱۷/۸۴ امتیاز ... ۱۹- "فرزان عاشورزاده" از ایران با ۱۸۳/۹۸ امتیاز ... ۶۶- "محمد کاظمی" از ایران با ۶۸/۰۷ امتیاز ۶۷- "حسین لطفی" از ایران با ۶۷ امتیاز  وزن ۶۸- کیلوگرم: ۱- "دای هون لی" از کره جنوبی ۶۲۱/۱۰ امتیاز ۲- "برادلی سیندن" از انگلیس با ۳۸۶/۵۵ امتیاز ۳- "احمد ابوغش" از اردن با ۳۸۵/۱۰ امتیاز ... ۱۱- "میرهاشم حسینی" از ایران با ۲۴۴/۲۴ امتیاز (کسب ۴۰ امتیاز مرحله نخست مسابقات گرندپری ۲۰۱۹ و یک پله صعود) ... ۱۴- "سروش احمدی" از ایران با ۲۰۵/۶۳ امتیاز ... ۲۲- "امیرمحمد بخشی" از ایران با ۱۴۶/۴۲ امتیاز (یک پله صعود) ... ۲۷- "ابوالفضل یعقوبی" از ایران با ۱۳۰ امتیاز ... ۶۰- "سینا بهرامی" از ایران با ۷۳/۵۷ امتیاز ... ۷۰- "حامد اصغری" از ایران با ۶۶ امتیاز  وزن ۸۰- کیلوگرم: ۱- "ماکسیم خراماتکوف" از روسیه با ۵۳۰/۴۲ امتیاز ۲- "چیک سی سه" از ساحل عاج با ۴۵۱/۴۵ امتیاز ۳- "میلاد بیگی" از آذربایجان با ۴۳۲/۱۱ امتیاز ... ۲۷- "محمدعلی خسروی" از ایران با ۱۴۹/۳۲ امتیاز ... ۲۹- "علی اشکوریان" از ایران با ۱۴۵ امتیاز ... ۵۷- "مهدی جلالی" از ایران با ۷۳/۹۲ امتیاز ... ۶۷- "احمد محمدی" از ایران با ۶۴/۴۳ امتیاز ۶۸- "عرفان ناظمی" از ایران با ۶۴/۲۳ امتیاز  وزن ۸۰+ کیلوگرم: ۱- "ولادیسلاو لارین" از روسیه با ۶۵۴/۳۷ امتیاز ۲- "کیو دون این" از کره‌جنوبی با ۴۳۸/
۱۸ امتیاز ۳- "ماهاما چو" از انگلیس با ۲۹۹/۴۵ امتیاز ۴- "عبدل ایسوفو" از نیجر با ۲۸۵/۵۰ امتیاز ۵- "رادیک ایسایف" از آذربایجان با ۲۷۶/۰۷ امتیاز ۶- "سجاد مردانی" از ایران با ۲۷۱/۲۷ امتیاز (کسب ۱۴/۴۰ امتیاز مرحله نخست مسابقات گرندپری ۲۰۱۹ و دو پله صعود) ... ۲۴- "سعید رجبی" از ایران ۱۶۰/۵۳ امتیاز ... ۴۶- "مهدی خدابخشی" از ایران ۸۰/۶۰ امتیاز انتهای پیام
