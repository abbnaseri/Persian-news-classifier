صعود شانگهای چین به دور بعدی رقابت‌های لیگ قهرمانان آسیا
شانگهای چین با برتری برابر چونبوک موتورز کره جنوبی موفق شد به مرحله یک چهارم نهایی رقابت‌های لیگ قهرمانان آسیا صعود کند.
به گزارش ایسنا، در چارچوب بازی برگشت مرحله یک هشتم نهایی رقابت‌های لیگ قهرمانان آسیا، دو تیم چونبوک موتورز کره جنوبی و شانگهای چین به مصاف هم رفتند که در وقت‌های قانونی با نتیجه یک بر یک به پایان رسید.
این بازی که قضاوتش را علیرضا فغانی بر عهده داشت، در وقت‌های قانونی با تساوی یک بر یک پایان یافت تا ضربات پنالتی تعیین کننده تیم برنده باشد و در نهایت شانگهای چین با برتری ۵ بر ۳، موفق شد جواز حضور در مرحله یک چهارم نهایی رقابت‌های لیگ قهرمانان آسیا را به دست آورد.
گل‌های این بازی را کیم شین ووک در دقیقه ۲۸ برای چونبوک موتورز به ثمر رساند و برای شانگهای چین هالک در دقیقه ۸۰ گلزنی کرد.
انتهای پیام
