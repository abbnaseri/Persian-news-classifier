پوپوف: آزمون به درد منچستریونایتد می‌خورد
بازیکن تیم روستوف از دو ستاره لیگ برتر روسیه که می‌توانند در آینده به لیگ برتر بروند یاد کرد.
به گزارش ایسنا و به نقل از اکسپرس، یولین پوپوف، هافبک تیم روستوف روسیه درباره بهترین بازیکن لیگ روسیه و ستاره‌هایی که در آینده فرصت درخشش در بهترین تیم‌های لیگ برتر انگلیس را دارند، سخن گفت. هافبک روس گفت: سردار آزمون استعداد درخشانی دارد. من این افتخار را داشتم که در روبین کازان با او کار کنم. او بازیکن باهوش و باکیفیتی است و توانسته به خوبی توانمندی‌های خود را در زنیت به رخ بکشد. او می‌تواند در آینده ستاره تیم منچستریونایتد شود.
او همچنین در ادامه از آرتم دزیوبا، هم‌تیمی سردار آزمون به عنوان بازیکنی یاد کرد که می‌تواند در آینده به منچسترسیتی برود و در این تیم بازی کند. البته او به نقش مدیربرنامه‌ها و شرایط تیم‌ها نیز در هنگام نقل و انتقالات اشاره کرد.
فصل خوب سردار آزمون در فوتبال روسیه تکمیل شد و او در کنار چالوف مهاجم زسکا که عنوان آقای گلی را نیز به دست آورد به عنوان دو مهاجم برتر لیگ روسیه معرفی شدند و در تیم منتخب فصل لیگ روسیه نیز قرار گرفت.
انتهای پیام
