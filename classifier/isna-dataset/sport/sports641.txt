درهای پارکینگ‌های آزادی به روی مردم گشوده شد
بعد از معطلی تماشاگران در مقابل در ورزشگاه آزادی، بالاخره آن‌ها توانستند وارد این مجموعه ورزشی شوند.
به گزارش خبرنگار ورزشی ایسنا، در حالی که دقایقی از آغاز رقابت‌های انتخابی تیم ملی کشتی آزاد می‌گذرد، در نهایت مسئولان مجموعه ورزشی آزادی با هماهنگی پلیس اقدام به باز کردن درهای این مجموعه برای حضور تماشاگران کردند.
البته مسئولان پارکینگ از همه تماشاگران برای اجازه ورود خودرویشان به پارکینگ مبلغ ۵ هزار تومان نیز دریافت کردند. ناهماهنگی در برگزاری این رویداد در حالی است که عنوان شده بود تماشای این رقابت‌ها برای مردم رایگان است.
معطل شدن مردم و علاقمندان به کشتی در ترافیک در حالی بود که با کمی هماهنگی و باز شدن درب پارکینگ‌ها از ابتدای صبح، این مشکلات بوجود نمی‌آمد.
انتهای پیام
