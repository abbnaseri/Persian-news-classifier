بند جالب در قرارداد بوفون؛ تضمین شکستن رکورد مالدینی
دروازه بان پیشین یوونتوس به ثبت یک بند جالب در قرارداد خود با یوونتوس پافشاری دارد و آن هم تضمین برای شکستن رکورد پائولو مالدینی است. 
به گزارش ایسنا و به نقل از کوریره دلواسپورت، جانلوئیجی بوفون ۱۷ سال در یوونتوس بازی کرد تا این که تصمیم گرفت یک فصل در پاری سن ژرمن بازی کند. او حالا دوست دارد در شرایطی به تیم پیشین خود بازگردد. بوفون که می‌داند در صورت بازگشت به یوونتوس نمی‌تواند دروازه‌بان نخست این تیم باشد، دوست دارد بتواند رکورد بازی پائولو مالدینی را در سری A بشکند.
این دروازه‌بان باسابقه سالانه دو میلیون یورو از یوونتوس تقاضا کرده است که بعید است مشکل خاصی ایجاد کند.
پائولو مالدینی مدافع باسابقه میلان ۶۴۷ بازی در سری A برای این تیم انجام داده است و بوفون ۶۴۰ بازی در سری A انجام داده است و این بدان معنا است که این دروازه‌بان ۷ بازی تا رسیدن به رکورد مالدینی فاصله دارد و در صورتی که بتواند ۸ بار در فصل جدید برای تیم مائوریسیو ساری به میدان برود این رکورد جاودانه را از کاپیتان پیشین میلان می‌گیرد و به نام خود ثبت می‌کند.
باید دید ساری، سرمربی جدید یوونتوس چه تصمیمی در این زمینه خواهد گرفت و با درخواست بوفون موافقت خواهد کرد یا خیر.
جان لوئیجی بوفون یازده بار به عنوان بهترین دروازه‌بان لیگ ایتالیا انتخاب شد و توانست در سال ۲۰۰۶ به همراه ایتالیا به قهرمانی در جام جهانی دست یابد. او هم‌چنین در سال ۲۰۰۳ مرد سال فوتبال اروپا شد و اولین دروازه‌بانی بود که این جایزه دست یافت.
انتهای پیام
