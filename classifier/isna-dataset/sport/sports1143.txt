یحیی پرسپولیسی می‌شود؟
سرمربی پدیده قصد دارد با فسخ قراردادش با این تیم مشهدی، هدایت پرسپولیس بعد از برانکو را برعهده بگیرد.
به گزارش ایسنا، در حالی که چند هفته پیش یحیی گل‌محمدی سرمربی پدیده با مالک این باشگاه به توافق رسید تا ۲ سال دیگر در جمع مشهدی‌ها باقی بماند، حالا رفتن برانکو و پیشنهاد احتمالی پرسپولیس، او را برای ماندن در تیمش دو دل کرده و حتی او به فسخ قرارداد و قبول هدایت پرسپولیس تمایل دارد.
به نظر می‌رسد گل‌محمدی تصمیم خود را گرفته و تنها مانع او مخالفت باشگاه پدیده به دلیل هزینه‌های هنگفت نقل‌وانتقالاتی برای بستن تیم مد نظر گل‌محمدی است. همین مخالفت باعث شد این مربی از تیم ملی امید دور شود اما رفتن به پرسپولیس، پیشنهاد اغواکننده‌تری است و به نظر نمی‌رسد حمیداوی (مالک پدیده) بتواند روی مخالفت خود اصرار کند. درخواست خروج یحیی به دست او رسیده و باید دید چگونه می‌تواند با این مساله برخورد کند.
انتهای پیام
