واکنش بلاتر به بازداشت پلاتینی
رئیس سابق فیفا به دستگیری میشل پلاتینی به اتهام دریافت رشوه واکنش نشان داد.
به گزارش ایسنا و به نقل از اسپورت ۲۴، میشل پلاتینی رئیس سابق یوفا در زادگاه خود در فرانسه دستگیر شد تا درباره اعطای میزبانی جام جهانی ۲۰۲۲ به قطر توضیح دهد.
سپ بلاتر رئیس سابق فیفا که او هم به اتهام دریافت رشوه و تبانی با محرومیت مواجه شده به دستگیری پلاتینی واکنش نشان داد.
او گفت: از شنیدن این خبر واقعاً شوکه شدم. دستگیری پلاتینی در فرانسه آن هم در حالی که جام جهانی زنان در این کشور برگزار می‌شود شوک آور بود. این خبر برای رسانه‌ها بسیار خوب بود و الان می‌توانند چیزهای زیادی بنویسند. پلاتینی برای تبرئه کردن خود نیاز به دلایل بسیار قوی دارد.
انتهای پیام
