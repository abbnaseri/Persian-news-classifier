پاسخ مدیر الاهلی به باشگاه پرسپولیس
مدیر ورزشی باشگاه الاهلی به تهدیدهای باشگاه پرسپولیس پاسخ داد.
به گزارش ایسنا و به نقل از الخلیج، برانکو ایوانکوویچ بعد از تجربه کردن روزهای خوب با پرسپولیس از این تیم جدا شد.
پیوستن برانکو به الاهلی حاشیه‌های زیادی به دنبال داشت. باشگاه پرسپولیس به این جدایی اعتراض داد و تهدید به شکایت از باشگاه عربستانی کرده است.
منصور بن مشعل، مدیر ورزشی الاهلی عربستان در واکنش به این که عقد قرارداد با برانکو ایرانی‌ها را ناراحت کرد و ممکن است که آن‌ها به فیفا شکایت کنند پاسخ تندی داد. او گفت: برای من ایرانی‌ها و غیر ایرانی‌ها اهمیت ندارند. ما به شکل قانونی با برانکو قرارداد امضا کردیم. قرارداد برانکو با باشگاه ایرانی تمام شده بود. اگر مشکل وجود داشت قطعاً با او قرارداد نمی‌بستیم. ان‌شاء‌الله با برانکو موفق می‌شویم و من اطمینان دارم.
انتهای پیام
