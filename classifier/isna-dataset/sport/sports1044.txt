کاپیتان تیم ملی والیبال پرتغال: مسئولیت باخت در ست سوم را بر عهده می‌گیرم
ملی‌پوش تیم ملی والیبال پرتغال مسئولیت باخت در ست سوم بازی برابر ایران را بر عهده گرفت.
به گزارش ایسنا، الکساندر فریرا کاپیتان تیم ملی والیبال پرتغال در نشست خبری بعد از بازی برابر ایران گفت: بازی خیلی بدی انجام ندادیم و حتی توانستیم یک ست پیروز شویم. ست دوم هم می‌توانستیم ببریم اما مسئولیت باخت را بر عهده می‌گیرم، به دلیل اتفاقاتی که افتاد. در ست سوم هم اشتباهات ما به دلیل خستگی زیاد شد.
کاپیتان تیم ملی پرتغال در جریان ست سوم بازی با اعترا ض زیاد و فحاشی به داور کارت قرمز گرفت تا یک امتیاز برای ایران داده شود. او در مورد داوری گفت: من ترجیح می‌دهم در مورد داوری صحبت نکنم.
انتهای پیام
