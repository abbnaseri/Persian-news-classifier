لبدو: از روز بد فرانسه استفاده نکردیم
سرمربی تیم ملی والیبال استرالیا گفت: قدر فرصت خوب خود را ندانستیم و از روز بد فرانسه استفاده نکردیم.
به گزارش ایسنا، مارک لبدو سرمربی تیم ملی والیبال استرالیا در نشست خبری بعد از بازی مقابل فرانسه گفت: ابتدا عذر خواهی می‌کنم به دلیل تأخیری که برای حضور در این جلسه داشتیم. همانطور که مکس کاپیتان تیم ما گفت: فرصت خوبی داشتیم که در روز بد فرانسه نتیجه بگیریم اما از فرصت خوب خود استفاده نکردیم و قدر این فرصت را ندانستیم.
او افزود: پیروزی خوبی برای فرانسه بود و ما هم امیدواریم برای بازی با ایران به خوبی آماده شویم.
سرمربی استرالیا ادامه داد: قطعاً این موضوع برای ما هم اهمیت دارد که به مرحله بعد برسیم. ما امروز باختیم اما بازی‌هایی را مقابل پرتغال و چین داریم که این فرصت را به ما می‌دهد تا به دور بعد راه پیدا کنیم.
انتهای پیام
