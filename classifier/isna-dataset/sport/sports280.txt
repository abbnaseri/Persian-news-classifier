بازگشت رسمی بوفون به یوونتوس
 سنگربان افسانه‌ای فوتبال ایتالیا به شهر تورین برگشت تا بار دیگر پیراهن یووه را بر تن کند.
به گزارش ایسنا و به نقل از اسپورت ۲۴، جان‌لوئیجی بوفون بعد از یک فصل حضور در پاری سن ژرمن تصمیم گرفت که از این تیم جدا شود.
باشگاه یوونتوس بازگشت رسمی بوفون به این تیم را اعلام کرد. طبق اعلام باشگاه یووه بوفون وارد تورین شده است تا در تست پزشکی باشگاه حضور پیدا کند و با بیانکونری قرارداد یک ساله امضا کند.
بوفون دروازه‌بان دوم یوونتوس و ذخیره شزنی خواهد بود.
این دروازبان با تجربه بعد از ۱۷ سال حضور در یوونتوس این تیم را ترک کرد تا راهی پاری سن ژرمن شود اما در این تیم نتوانست عملکرد خوبی از خود نشان دهد و تنها بعد از یک فصل تصمیم گرفت که از این تیم جدا شود و به یووه برگردد.
انتهای پیام
