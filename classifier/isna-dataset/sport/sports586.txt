فیفا ماکائو را از انتخابی جام جهانی ۲۰۲۲ کنار گذاشت
فیفا با کنار گذاشتن ماکائو از انتخابی جام جهانی قطر، حکم صعود سریلانکا به مرحله بعدی این رقابت‌ها را امضا کرد.
به گزارش ایسنا و به نقل از The National، دور اول مرحله انتخابی جام جهانی ۲۰۲۲ در قاره آسیا در حالی برگزار شد که دیدار برگشت ماکائو و سریلانکا برگزار نشد. ماکائو در دیدار رفت توانسته بود با یک گل به برتری برسد ولی در دیدار برگشت بازیکنان و مسؤولان این تیم به سریلانکا سفر نکردند.
هیأت همراه ماکائو به دلیل ترس از حملات تروریستی از سفر به سریلانکا سر باز زد و این موضوع را یک روز قبل از دیدار با سریلانکا اطلاع داد و به همین خاطر فیفا ضمن محروم کردن ماکائو از حضور در مرحله بعد انتخابی جام جهانی قطر، فدراسیون فوتبال این کشور را نیز ۱۰ هزار فرانک سوئیس جریمه کرد.
حملات تروریستی در دو ماه گذشته در سریلانکا باعث کشته شدن ۲۵۰ هزار نفر در این کشور شد و بیش از ۵۰۰ نفر نیز زخمی شدند.
به این ترتیب با صعود سریلانکا، ۴۰ تیم حاضر در مرحله دوم انتخابی جام جهانی در قاره آسیا تکمیل شدند و قرار است قرعه کشی این مرحله از رقابت‌ها نیز ماه آینده میلادی برگزار شود.
انتهای پیام
