سومین پیروزی تیم ملی هندبال ساحلی در قهرمانی آسیا
 تیم ملی هندبال ساحلی ایران در سومین دیدار خود در رقابت‌های قهرمانی آسیا عربستان را از پیش رو برداشت.
به گزارش ایسنا، در سومین روز از رقابت‌های هندبال ساحلی قهرمانی آسیا ساحلی بازان ایران در سومین دیدار خود برابر عربستان با نتیجه ۲ بر یک به برتری رسیدند.
این تیم مقابل ژاپن و تایلند نیز به برتری رسیده بود. تیم ملی هندبال ساحلی ایران باید فردا در چهارمین دیدار خود به مصاف پاکستان برود.
نتایج دیدارهای تیم ملی هندبال ساحلی ایران در رقابت‌های قهرمانی آسیا:
ژاپن صفر – ایران ۲
تایلند یک – ایران ۲
عربستان یک – ایران ۲
هفتمین دوره از رقابت‌های هندبال ساحلی قهرمانی آسیا و انتخابی جهان از ۲۵ خرداد به میزبانی چین آغاز شد و تا اول تیرماه ادامه دارد. تیم ملی هندبال ساحلی ایران در گروه دوم با عمان، تایلند، پاکستان، ژاپن و عربستان همگروه است. در گروه نخست نیز قطر، ویتنام، چین تایپه، افغانستان، اندونزی و فیلیپین قرار دارند.
انتهای پیام
