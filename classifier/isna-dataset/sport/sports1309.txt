ایران صدرنشین ماند، برزیل برد و دوم شد
تیم ملی والیبال ایران هفته سوم لیگ ملت‌های والیبال را با صدرنشینی پشت سر گذاشت و تیم ملی برزیل هم با شکست دادن پرتغال جایگاه دوم را ازآن خود کرد.
به گزارش ایسنا، هفته سوم لیگ ملت‌های والیبال ۲۰۱۹ در حالی به پایان رسید که تیم ملی والیبال ایران توانست تیم‌های کانادا (۳-۰)، لهستان (۳-۲) وروسیه (۳-۰) را شکست داده و با ۸ برد، یک باخت و ۲۴ امتیاز صدرنشینی خود را تا آغاز هفته چهارم این مسابقات، تثبیت کند. تیم ملی برزیل نیز با کسب پیروزی ۳ بر صفر مقابل پرتغال، با ۸ برد، یک باخت و ۲۲ امتیاز جایگاه دوم جدول را از روسیه گرفت.
روسیه نیز با ۷ برد، ۲ باخت و ۲۱ امتیاز جایگاه سوم این مسابقات را در اختیار دارد.
نتایج هفته سوم لیگ ملت‌های والیبال ۲۰۱۹:
 لهستان ۳ - ۱ کانادا (۲۵-۲۰، ۲۵-۲۷، ۲۵-۲۰ و ۲۸-۲۶) آرژانتین ۳ - ۲ آلمان (۲۵-۱۹، ۲۳-۲۵، ۲۳-۲۵، ۲۵-۲۳ و ۱۵-۱۰) ایران ۳ - صفر روسیه (۲۵-۲۰، ۲۶-۲۴ و ۲۵-۲۳) چین ۱ - ۳ صربستان (۱۷-۲۵، ۲۲-۲۵، ۲۷-۲۵ و ۱۸-۲۵) ژاپن ۳ - ۲ استرالیا (۲۵-۱۸، ۲۵-۲۷، ۲۳-۲۵، ۲۵-۲۲ و ۱۷-۱۵) فرانسه ۱ - ۳ آمریکا (۲۵-۲۳، ۲۲-۲۵، ۲۶-۲۸ و ۲۵-۲۷) پرتغال صفر - ۳ برزیل (۱۹-۲۵، ۲۱-۲۵ و ۱۸-۲۵) ایتالیا ۳ - ۱ بلغارستان (۲۵-۱۴، ۲۵-۲۰، ۲۳-۲۵ و ۲۵-۲۱)
انتهای پیام
