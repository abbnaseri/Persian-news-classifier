حمایت کمیته ملی المپیک  از مردم و جامعه ورزش افغانستان
کمیته ملی المپیک ضمن ابراز همدردی با مردم، کمیته ملی المپیک و جامعه ورزش افغانستان، انفجارهای تروریستی اخیر در کابل را محکوم کرد.
به گزارش ایسنا و به نقل از کمیته ملی المپیک، انفجارهای تروریستی اخیر در کابل افغانستان آن هم در مجاورت اماکن ورزشی کمیته ملی المپیک و فدراسیون فوتبال که منجر به جان باختن و زخمی شدن تعدادی از مردم بی دفاع شده است موجی از تأسف و تأثر را در میان ملت بزرگ و جامعه ورزش ایران برانگیخت.
ضمن محکومیت حوادث تروریستی اخیر و ابراز همدردی با مردم، کمیته ملی المپیک و جامعه ورزش کشور دوست و برادر افغانستان، امید است جامعه ورزش جهانی و مسلمانان جهان این حوادث کور کورانه و پلیدانه تکفیری‌ها را محکوم نموده و برای مردم و جامعه ورزش این کشور آرزوی سلامتی و بهروزی دارد.  
انتهای پیام
