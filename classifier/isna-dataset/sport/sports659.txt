لبرون جیمز منفورترین بسکتبالیست NBA
بازیکن لس آنجلس لیکرز در یک بررسی به عنوان منفورترین بسکتبالیست NBA معرفی شد. 
به گزارش ایسنا و به نقل از آس، لبرون جیمز با وجود این که یکی از بهترین بسکتبالیست‌های دو دهه اخیر NBA محسوب می‌شود و در ۹ فینال حضور داشته است اما در میان هواداران محبوب نیست.
در یک بررسی که توسط توئیت اسپورتس اینسایدر انجام شد، جیمز منفورترین بسکتبالیست این مسابقات معرفی شد. این تحقیق بر اساس بازنشرهای منفی در رابطه با بازیکن لس آنجلس لیکرز انجام شده است. در این بازنشرها از کلمه‌ی "نفرت" استفاده شده است.
در این تحقیق جیمز منفورترین بسکتبالیست در ۲۵ ایالت آمریکا است. نکته عجیب اینجاست کالیفرنیا یکی از ایالت‌هایی است که در آن نفرت نسبت به بازیکن لس آنجلس لیکرز وجود دارد. در فلوریدا نیز شرایط مشابه است با وجود این که توانست برای تیم میامی هیت تیم دو قهرمانی بیاورد. از دیگر ایالت‌های برجسته تگزاس و نیوریوک هستند.
در جایگاه دوم کوین دورانت قرار دارد. او که هنوز عضو تیم گلدن استیت وریرز محسوب می‌شود در ۱۷ ایالیت منفور است. در رأس آن‌ها اوکلاهاما قرار دارد.
انتهای پیام
