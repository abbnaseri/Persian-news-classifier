تیم ملی بسکتبال با ویلچر مردان فردا راهی ترکیه می‌شود
تیم ملی بسکتبال با ویلچر مردان برای شرکت در تورنمنت چهار جانبه ترکیه فردا جمعه ۷ تیر راهی این رقابت‌ها می‌شود.
به گزارش ایسنا، تیم ملی بسکتبال با ویلچر مردان برای شرکت در تورنمنت چهار جانبه فردا جمعه ۷ تیر عازم ترکیه می‌شود.
این تورنمنت از روز شنبه ۸ تیر در استانبول ترکیه بین تیم‌های ایران، ترکیه، روسیه و کره آغاز و تا یازدهم ادامه خواهد شد.
تیم بسکتبال باویلچر مردان با ترکیب ۱۲ ورزشکار و ۴ کادر فنی راهی این رقابت‌ها می‌شود و هدایت تیم را مازیار میرعظیمی برعهده دارد.
انتهای پیام
