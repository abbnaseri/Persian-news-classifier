شفر با بنی‌یاس قرارداد نبسته است/ هم‌چنان منتظر استقلال
باشگاه بنی‌یاس امارات که با وینفرد شفر به توافق نهایی رسیده هنوز منتظر حل شدن مشکل این مربی آلمانی با استقلال است.
به گزارش ایسنا و به نقل از الامارات الیوم، وینفرد شفر با وجود آنکه با استقلال یک فصل دیگر قرارداد داشت اما به خاطر کسب نتایج ضعیف از هدایت آبی پوشان کنار گذاشته شد این در حالی است که او با بنی یاس نیز مذاکره داشته است.
با وجود  آنکه شفر با این باشگاه اماراتی به توافق نهایی رسیده اما هنوز قرارداد امضا نکرده است.
الامارات الیوم نوشت که شفر هنوز مشکلش با استقلال را حل نکرده و به همین خاطر باشگاه بنی یاس با او قرارداد رسمی امضا نکرده و منتظر است که تا این مربی آلمانی مشکلش با استقلال را حل کند و پاسخ نهایی را به این باشگاه بدهد.
به گزارش ایسنا، درحالی باشگاه استقلال با شفر تسویه نکرده که استراماچونی ایتالیایی را به عنوان سرمربی جدید خود انتخاب کرده است و این مربی ایتالیایی رسما کار خود را آغاز کرده و به این ترتیب احتمالا باید منتظر شکایت شفر از آبی پوشان به فیفا باشیم.
انتهای پیام
