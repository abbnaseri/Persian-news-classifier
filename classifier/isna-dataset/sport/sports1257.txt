اعلام تایید صلاحیت کاندیداهای کشتی و وزنه‌برداری تا آخر هفته
مدیر کل دفتر امور مشترک فدراسیونها از اعلام وضعیت تایید صلاحیت کاندیداهای کشتی و وزنه‌برداری برای شرکت در انتخابات تا آخر هفته جاری خبر داد.
به گزارش ایسنا، محمد شروین اسبقیان مدیر کل دفتر امور مشترک فدراسیون‌ها از اعلام تأیید صلاحیت کاندیداهای کشتی و وزنه‌برداری تا آخر هفته جاری خبر داد و گفت: اسامی کاندیداهای فدراسیون‌های کشتی و وزنه‌برداری پس از تأیید مراجع ذی صلاح قطعاً تا آخر هفته جاری اعلام خواهد شد و هفته آینده نیز زمان انتخابات این دو فدراسیون مشخص خواهد شد.
اسبقیان در پایان در مورد برگزار نشدن انتخابات فدراسیون والیبال در شش ماه گذشته و پایان دوره سرپرستی ۶ ماه افشین داوری اظهار کرد: با توجه به این که لیگ ملت‌های والیبال را پیش‌رو داشتیم برای جلوگیری از هر گونه حاشیه ثبت نام از کاندیداهای والیبال را انجام ندادیم اما پس از بازی‌های لیگ ملت‌های والیبال ثبت‌نام این رشته نیز انجام خواهد شد.
انتهای پیام
