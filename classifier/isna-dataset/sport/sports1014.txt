فنایی: گل‌محمدی با پدیده ادامه می‌دهد
دستیار گل محمدی می‌گوید صحبتی با او پیرامون پیوستن به پرسپولیس نداشته است.
داود فنایی، مربی دروازه‌بان‌های پدیده و دستیار یحیی گل‌محمدی در این تیم در گفت‌وگو با ایسنا، درباره پیوستن این سرمربی به پرسپولیس و فسخ قرارداد با پدیده گفت: من از جریان توافق گل‌محمدی با پرسپولیس بی‌خبرم. او برنامه تمرینی پدیده را به ما داده و الآن هم در فرودگاه هستم تا به مشهد بروم و نخستین جلسه تمرینی با پدیده را برگزار کنیم.
وی ادامه داد: تاکنون گل‌محمدی خبری از رفتن به پرسپولیس به من نداده و حتی در این رابطه صحبتی با هم نداشته‌ایم. من اکنون عضو پدیده هستم و تمرکزم روی تمرین با این تیم است تا تیم قدرتمندی را راهی لیگ نوزدهم کنیم.
انتهای پیام
