لالیگا رونالدو را فراموش کرد
صفحه لالیگا در شبکه‌های احتماعی نام مهاجم پرتغالی را در میان ستاره‌های این رقابت‌ها قرار نداد.
به گزارش ایسنا و به نقل از آس، صفحه لالیگا در شبکه‌های اجتماعی با منتشر کردن تصویری جنجال برانگیخت. اکانت بازی‌های باشگاهی اسپانیا از کاربران خواست تا اسطوره محبوب خود را از میان فوتبالیست‌های بزرگی که در لالیگا پا به توپ بودند یا در حال حاضر در این لیگ بازی می‌کنند، انتخاب کنند.
در این تصویر بازیکنانی همچون ساموئل اتوئو، پابلو آیمار، خوان رومن ریکلمه، داوید ویا، ژالمینیا، یولن گررو، رائول گونسالس، ژاوی هرناندس، زین الدین زیدان، رونالدینیو، رونالدو نازاریو، خواکین، فرناندو تورس، لیونل مسی، والرون، یاگو آسپاس، خسوس ناواس، آن درس اینیستا و رائول تامودو دیده می‌شوند.

با این حال لالیگا فراموش کرد کریستیانو رونالدو را در این تصویر قرار دهد. مهاجم پرتغالی دومین گلزن برتر تاریخ لالیگا محسوب می‌شود. او ۳۱۱ گل به ثمر رساند و بهترین رکورد در میانگین گلزنی را به خود اختصاص داد (۱.۰۷ گل در هر بازی). هزاران کاربر اعتراض خود را نسبت به نبود رونالدو با فرستادن پیام نشان دادند.
انتهای پیام
