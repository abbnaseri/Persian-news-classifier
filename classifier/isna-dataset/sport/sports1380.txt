خامس: هنوز راه طولانی در پیش داریم
هافبک تیم‌ ‌ملی فوتبال کلمبیا تاکید کرد که  تیمش با پیروزی برابر آرژانتین دست به کار بزرگی زد اما هنوز راه طولانی در پیش دارند.
به گزارش ایسنا و ‌به نقل از اسپورت، تیم‌ ‌ملی فوتبال کلمبیا در دیدار نخست خود در کوپا آمه‌ریکا ۲۰۱۹ به مصاف آرژانتین رفت و توانست با دو گل در این دیدار به پیروزی برسد تا نشان دهد که با کارلوس کی‌روش شانس قهرمانی را دارد.
خامس رودریگس، یکی از بازیکنان تاثیرگذار و کلیدی کلمبیا بعد از این پیروزی گفت‌: بازی کردن برابر تیم ملی فوتبال آرژانتین همواره سخت است. در چنین دیدارهای ی باید صلابت لازم را داشت و کمترین خطا را مرتکب شد.
او ادامه داد: ما وظایف خود را در میدان به خوبی انجام دادیم و توانستیم با شایستگی پیروز بازی شویم. درست است که در یک بازی بزرگ به پیروزی رسیدیم اما هنوز راه طولانی در پیش داریم و برای رسیدن به هدف بزرگ خود باید به تلاشمان ادامه دهیم.
انتهای پیام
