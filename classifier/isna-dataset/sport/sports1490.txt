شاهین طبع:  در پست گارد مشکل داریم/  اگر کسی دعوت نشده تنها دلیل فنی داشته است
سرمربی تیم ملی بسکتبال ایران گفت: لیست بلندی از بازیکنان را داریم و اگر کسی مصدوم شود می توانیم جایگزین کنیم.
به گزارش ایسنا، مهران شاهین طبع سرمربی تیم ملی بسکتبال در مورد اردوی آماده سازی تیم ملی گفت: حدود پنج هفته در تهران تمرین داریم بعد از آن به ترتیب در تورنمنت‌هایی در پرتغال، روسیه و در نهایت یونان شرکت می‌کنیم.
او افزود: حدود ۱۰ روز قبل از مسابقات جهانی هم وارد چین می‌شویم و با سه تیم منتخب جهانی بازی می‌کنیم.
شاهین طبع بیان کرد: در یک سال گذشته هر چند ماه یک بار تمرین داشتیم و لیگمان هم طول کشید به همین دلیل به بازیکنان استراحت بیشتری داریم. زمان کافی برای آمادگی داریم.
او افزود: یکسری کمپ‌های کوتاه داشتیم و اکثر بچه‌های تیم ملی در این کمپ شرکت کردند. شرایط خوبی دارند و طی هفته‌های آینده بهتر می‌شوند.
شاهین طبع در مورد لیست تیم ملی گفت: لیست دیگری داریم برای مسابقات و اگر کسی مصدوم شوند جایگزین می‌کنیم. کسانی هم که دعوت نشدند تنها به دلایل فنی بوده است.
شاهین طبع در مورد مشکل تیم ملی گفت: در پست گارد مشکل داریم. بهنام یخچالی و سجاد مشایخی کار می‌کنند. شاید پست اصلی شان نباشد اما بهنام با توجه به شرایط فیزیکی مناسبش و سجاد هم با توجه به بازی‌هایی که انجام داده خوب کار کردند. می‌توانیم روی این دو بازیکن سرمایه گذاری کنیم.
شاهین طبع گفت: تیم آبی کنار این تیم ایت. اگر بتوانند خود را جا دهند ما تلاش می‌کنیم آنها را به نوعی پوشش دهیم که آینده دار شوند.
 انتهای پیام
