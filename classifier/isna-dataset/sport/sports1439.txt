امتیاز باشگاه خونه به خونه فروخته شد؟
رئیس هیات فوتبال استان مازندران از واگذاری امتیاز تیم خونه به خونه بابل به شهری دیگر ابراز بی اطلاعی کرد.
به گزارش ایسنا، ساعتی پیش، در فضای مجازی درباره فروخته شدن امتیاز باشگاه خونه به خونه بابل اخباری منتشر شده است و از استان‌های گیلان و قزوین به عنوان جدی‌ترین گزینه‌های خریدار این باشگاه نام برده شد.
در همین راستا بهروان رئیس هیأت فوتبال استان مازندران در گفت‌وگو با ایسنا، درباره این ماجرا اظهار کرد: خبری مبنی بر فروخته شده امتیاز باشگاه خونه به خونه به دست ما نرسیده است و برای انتقال این باشگاه به شهری دیگر، باید هیأت فوتبال این مساله را تأیید کند و در وهله بعد کمیسیون ماده ۵ اداره کل وزارت ورزش و جوانان استان گیلان آن را به ثبت برساند.
انتهای پیام
