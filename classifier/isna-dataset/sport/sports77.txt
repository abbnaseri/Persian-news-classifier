اسنوکر باز جوان ایران در بین هشت بازیکن برتر جهان قرار گرفت
رقابت های اسنوکر زیر 18 سال قهرمانی جهان در مرحله یک هشتم پایانی انجام شد و طی آن نماینده جوان ایران با شکست حریف انگلیسی در بین هشت بازیکن پایانی قرار گرفت.
به گزارش ایسنا، شروین امیدوار نماینده کشورمان در رقابت‌های اسنوکر زیر ۱۸ سال قهرمانی جهان موفق شد با نتیجه ۴ بر ۳ در مقابل حریفی از کشور انگلیس به پیروزی دست یاید و راهی مرحله یک چهارم پایانی شود. او در این مرحله به مصاف پنگ یی سونگ از کشور چین می‌رود.
رقابت‌های اسنوکر زیر ۱۸ و ۲۱ سال قهرمانی جهان چهاردهم تا بیست و دوم تیرماه به میزبانی کشور چین در حال برگزاری است. در رده سنی زیر ۱۸ سال شروین امیدوار، احسان مقیمی و سام طوسی نژاد در این رقابت‌ها شرکت کردند و در رده سنی زیر ۲۱ سال مهرشاد فاتح پور و امین سنجایی همراه با بازیکنان زیر ۱۸ سال در این مسابقات به رقابت خواهند پرداخت.
انتهای پیام
