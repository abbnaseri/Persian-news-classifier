تنیس روی میز ایران جوان شد
ترکیب تیم ملی تنیس روی میز با پایان مسابقات انتخابی، مشخص شد.
به گزارش ایسنا، مرحله نهایی انتخابی تیم ملی بزرگسالان پس از ۴ روز به پایان رسید. در مرحله اول این مسابقات نیما و نوشاد عالمیان با غلبه بر حریفان توانستند مستقیماً به عضویت تیم ملی درآیند.
مرحله دوم این مسابقات با حضور امین احمدیان از تهران، امیرحسین هدایی از تهران، حمیدرضا طاهرخانی از قزوین، میعاد لطفی از تهران، محمد علی روئین تن از فارس و متین لطف اله نسبی از کردستان برگزار شد، در پایان با احتساب مجموع دو امتیاز به دست آمده در دو مرحله امیرحسین هدایی و امین احمدیان موفق شدند پیراهن تیم ملی را بر تن کنند.
انتهای پیام
