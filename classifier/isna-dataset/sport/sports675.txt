پیوستن نیمار و گریزمان به بارسلونا چگونه امکان‌پذیر می‌شود؟
بارسلونا برای جذب گریزمان و نیمار در تابستان باید دو ستاره سرشناس خود را بفروشد.
به گزارش ایسنا و به نقل از دیلی میل، بارسلونا در فصلی که گذشت نتوانست عملکرد خوبی از خود نشان دهد و باز هم از قهرمانی در لیگ قهرمانان اروپا بازماند.
آبی اناری‌ها به دنبال تقویت خود در فصل نقل و انتقالات تابستانی هستند. خبرهای زیادی درباره بازگشت نیمار به بارسلونا به گوش می‌رسد و آبی اناری‌ها گریزمان را هم می‌خواهند.
روزنامه دیلی میل نوشت که بارسلونا در یک حالت می‌تواند نیمار و گریزمان را هر دو با هم در تابستان جذب کند و آن فروش عثمان دمبله و کوتینیو است.
بارسلونا برای جذب نیمار ۱۰۰ میلیون یورو به اضافه کوتینیو را به پاری سن ژرمن پیشنهاد داده و این در حالی است که تیم فرانسوی رقم ۲۰۰ میلیون یورو را برای فروش نیمار خواسته است.
رقم فروش گریزمان هم ۱۲۰ میلیون یورو اعلام شده و بارسلونا با وجود فروش کوتینیو و دمبله باز هم باید برای جذب نیمار و گریزمان هزینه کند.
انتهای پیام
