کوتینیو: دوست دارم با نیمار در بارسلونا همبازی شوم
هافبک برزیلی بارسلونا تاکید کرد که دوست دارد با نیمار در این تیم همبازی شود.
به گزارش ایسنا و به نقل از اسکای اسپورت، نیمار بعد از جدایی از بارسلونا راهی پاری سن ژرمن شد اما روزهای سختی را با این تیم فرانسوی پشت سر گذاشت و نتوانست انتظارات را برآورده کند.
خبرهای زیادی درباره بازگشت نیمار به بارسلونا به گوش می‌رسد و اصلاً بعید نیست که او در تابستان بار دیگر پیراهن آبی اناری‌ها را بر تن کند.
فیلیپ کوتینیو بازیکن برزیلی بارسلونا به احتمال بازگشت نیمار واکنش نشان داد.
او گفت: بازی کردن با نیمار باور نکردنی است. او ستاره‌ای بزرگ است. اگر از من سوال شود که آینده نیمار چه می‌شود پاسخ می‌دهم که دوست دارم با او در بارسلونا همبازی شوم. بسیار خوشحال می‌شوم اگر با نیمار در بارسلونا همبازی شوم.
روزنامه مارکا هم بازگشت نیمار به بارسلونا را بعید ندانست البته تاکید کرد که در صورت این انتقال به احتمال خیلی زیاد کوتینیو از آبی اناری‌ها جدا خواهد شد.
انتهای پیام
