شفر بالاخره به امارات رسید/ نشست خبری در روزهای آینده
سرمربی سابق استقلال برای به عهده گرفتن هدایت بنی یاس امارات وارد ابوظبی شد.
به گزارش ایسنا و به نقل از الاتحاد امارات، وینفرد شفر سرمربی آلمانی فصل گذشته تیم استقلال برای به عهده گرفتن هدایت بنی یاس امارات دیشب وارد ابوظبی شد. او همراه کادر مربیگری خود وارد امارات شد تا هدایت تیم بنی یاس را به عهده بگیرد.
قرار است ظرف روزهای آینده نشست خبری این مربی انجام شود و قرارداد همکاری نیز بین دو طرف برای فصل جدید به امضا برسد.
به گزارش ایسنا، شفر در مدت زمان حضور در تیم استقلال توانست این تیم را به قهرمانی در جام حذفی برساند.
انتهای پیام
