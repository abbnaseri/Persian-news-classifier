یک ایرانی - فرانسوی، رئیس فدراسیون فوتبال بلژیک شد
مهدی بیات بعد از انتخاب به عنوان رئیس فدراسیون فوتبال بلژیک از تغییرات مثبت در این نهاد خبر داد.
به گزارش ایسنا و به نقل از sportmagazine، در مجمع انتخاباتی ریاست فدراسیون فوتبال بلژیک، مهدی بیات فرانسوی که اصالت ایرانی دارد با رای اعضا تا دو سال آینده به عنوان رئیس فدراسیون فوتبال بلژیک منصوب شد. بیات بعد از انتخاب به عنوان رئیس فدراسیون فوتبال بلژیک گفت: من فرزند فوتبال بلژیک هستم. من در فرانسه بزرگ شدم ولی بلژیک مثل خانه من است. الان ۱۷، ۱۸ سال است که اینجا زندگی می‌کنم. بارها گفتم که خودم را بلژیکی می‌دانم. من الان هم فارسی و هم انگلیسی صحبت می‌کنم و مشکلی نیست زبان دیگری یاد بگیرم. رابطه من با همکارهای زن خیلی خوب بوده است.
او در ادامه صحبت‌های خود گفت: اولین وظیفه من این است که بتوانم تغییرات مثبتی را در فدراسیون ایجاد کنم تا فدراسیون بتواند در مسیر درستی حرکت کند و پیشرفت داشته باشد. من رئیس تمام بخش‌ها در این نهاد هستم و باید بتوانم تاثیر مثبتی در این بخش‌ها داشته باشم. باید تا جایی که می‌شود شفافیت را در فدراسیون فوتبال ایجاد کنیم و مردم بتوانند تمامی اتفاقات و حقایق موجود را بدانند.
انتهای پیام
