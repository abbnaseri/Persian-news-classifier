نستا سرمربی فروزینونه شد
ستاره سابق میلان و تیم ملی فوتبال ایتالیا به عنوان سرمربی فروزینونه انتخاب شد.
به گزارش ایسنا و به نقل از اسکای اسپورت، باشگاه فروزینونه در فصل قبل رقابت‌های سری A عملکرد ناامید کننده‌ای از خود نشان داد و به سری B سقوط کرد که این باشگاه با منتشر کردن پستی در صفحه توئیتر رسمی خود از انتخاب آلساندرو نستا به عنوان سرمربی جدید خود خبر داد.
نستا سابقه بازی کردن در لاتزیو و میلان را در کارنامه دارد و با تیم ملی فوتبال ایتالیا هم قهرمان جام جهانی ۲۰۰۶ شد. او سابقه مربیگری در میامی و پروجا را هم در کارنامه دارد.
انتهای پیام
