کافو سفیر جام جهانی ۲۰۲۲ قطر شد
مدافع سابق و پرافتخار تیم ملی برزیل به عنوان سفیر جام جهانی ۲۰۲۲ قطر انتخاب شد.
به گزارش ایسنا و به نقل از اهداف، مارکوس کافو، مدافع پرافتخار سابق برزیل که موفق شد جام قهرمانی را در سال ۲۰۲۲ بالای سر ببرد، به عنوان سفیر جام جهانی ۲۰۲۲ قطر انتخاب شد. او بعد از انتخاب به عنوان سفیر جام جهانی قطر گفت: برای من باعث افتخار است که به عنوان سفیر جام جهانی قطر انتخاب شدم. جام جهانی همیشه در زندگی من نقش تعیین کننده و مهمی داشته است. همان طور که خیلی‌ها می‌دانند من حتی در زمان دیدار حساس برزیل و انگلیس در جام جهانی ۱۹۷۰ به دنیا آمدم و به عبارت دیگر فوتبال زندگی من را تعیین کرده است و از همان ابتدا نیز این طور بوده است. تمام زندگی من وقف ورزش بوده است و حالا نیز افتخار می‌کنم عضوی از تیمی شدم که قرار است برای جام جهانی قطر تلاش کند.
کافوی ۴۹ ساله توانست دو بار با تیم ملی برزی، قهرمانی در جام جهانی را تجربه کند. او در جام جهانی ۱۹۹۴ و ۲۰۰۲ این افتخار را توانست به دست بیاورد.
جام جهانی قطر از ۲۱ نوامبر تا ۱۸ دسامبر ۲۰۲۲ در کشور قطر برگزار خواهد شد.
انتهای پیام
