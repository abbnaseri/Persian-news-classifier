لبدو: رقابت استرالیا و پرتغال سخت بود
سرمربی تیم والیبال استرالیا تاکید کرد که بعد از دو باخت ناامید کننده از بازی شاگردانش مقابل پرتغال راضی است. 
به گزارش ایسنا، مارک لبدو سرمربی تیم ملی والیبال استرالیا پس از پیروزی سه بر صفر تیمش مقابل پرتغال گفت: بازی بسیار سختی بود به دلایل زیاد، رقابت ما با پرتغال خیلی سخت و فشرده بود با توجه به اینکه هر دو تیم باخت‌های ناامید کننده‌ای داشتیم.
او افزود: همانطور که مکس کاپیتان تیم ما گفت مسابقات لیگ ملت‌ها سخت و فشرده است و با این حال عملکرد بازیکنانم‌خوب بود و از آنها راضی هستم.
سرمربی تیم ملی والیبال استرالیا ادامه داد: سرویس‌های خوب بازیکنان ما عامل برد شد و در پایان هم بنده از میزبانی اردبیل تشکر می‌کنم.

انتهای پیام
