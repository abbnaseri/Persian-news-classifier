نهمی خادم الشریعه در مسابقات رپید روسیه
خادم الشریعه عنوان نهم مسابقات رپید (سریع) موتیوای روسیه را از آن خود کرد.
به گزارش ایسنا و به نقل از فدراسیون شطرنج، سارا خادم الشریعه در مسابقات رپید (سریع) موتیوا عنوان نهم را از آن خود کرد. خادم الشریعه که با ریتینگ ۲۴۴۲ در این رقابت‌ها شرکت کرده بود، در پایان ۹ دور مسابقه با حریفان خود موفق به کسب ۵.۵ امتیاز شد.
در مسابقات رپید (سریع) موتیوا پوگونینا از روسیه با ریتینگ ۲۴۷۹ به قهرمانی دست یافت و چاروچکینا از روسیه (۲۲۴۲) و سوکو از لهستان (۲۳۷۳) در رده‌های دوم و سوم قرار گرفتند.
مسابقات رپید (سریع) موتیوای در سن پترزبورگ روسیه برگزار می‌شود و مسئولان برگزار کننده در هر دوره تلاش می‌کنند حداقل ۱۰ شطرنج باز از ۱۰۰ بازیکنان برتر در آن حضور داشته باشند. جوایز در نظر گرفته شده برای ۵ نفر برتر، ۵۵۰۰ دلار است.
انتهای پیام
