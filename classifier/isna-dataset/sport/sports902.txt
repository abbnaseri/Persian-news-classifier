بشار رسن: قراردادی با پرسپولیس ندارم/ برای آرام کردن هواداران، گفتند تمدید کردم!
بشار رسن اعلام کرد قراردادی با پرسپولیس ندارد و ۴۰ درصد از مبلغ قرارداد قبلی خود را نیز از این تیم دریافت نکرده است.
به گزارش ایسنا، بشار رسن هافبک عراقی پرسپولیس شب گذشته در برنامه تلویزیونی الفرات در عراق حاضر شد و درباره حضورش در تیم پرسپولیس گفت: من هیچ قراردادی با تیم پرسپولیس ندارم و هیأت مدیره باشگاه پرسپولیس یک قرارداد سفید برای من فرستاد تا هواداران این تیم را آرام کنند.
هافبک عراقی تیم فوتبال پرسپولیس در ادامه می‌گوید هنوز از این باشگاه ۴۰ درصد طلب دارد و هیچ پیشنهاد رسمی برای ادامه حضور در لیگ ایران دریافت نکرده است.
انتهای پیام
