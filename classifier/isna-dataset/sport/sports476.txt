ایگواین به یوونتوس برگشت
مهاجم آرژانتینی که به صورت قرضی در چلسی توپ می زد، به تیم پیشین خود یوونتوس برگشت.
به گزارش ایسنا و به نقل از تلگراف، گونسالو ایگواین، مهاجم آرژانتینی که بعد از حضور مائوریسیو ساری در چلسی به صورت قرضی به این تیم آمد، در تیم لندنی نخواهد ماند و به تیم پیشین خود یوونتوس برگشت تا بار دیگر شاگرد ساری در این تیم شود.
یکی از خریدهای ناموفق چلسی گونسالو ایگواین بوده که از زمان حضور در تیم مائوریسیو ساری نتوانسته بود عملکرد موفقیت آمیزی داشته باشد. این مهاجم ۳۱ ساله در ۱۴ بازی برای آبی‌های لندن تنها ۴ گل به ثمر رسانده بود.
چلسی که با محرومیت از خرید بازیکن روبه‌رو است امیدوار بود که بتواند بازیکنان خودش را برای فصل بعد هم در اختیار داشته باشد و در این بین روی اولیویه ژیرو و گونسالو ایگواین حساب باز کرده بود که اکنون یکی از این بازیکنان چلسی را ترک کرد.
انتهای پیام
