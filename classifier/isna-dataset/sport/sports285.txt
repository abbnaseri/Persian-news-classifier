۱۱ مدال جودوکاران ایران در بازی‌های جهانی کارگران/ طلای تیمی کشتی فرنگی هم به ایران رسید
ملی پوشان جودوی ایران در مسابقات جهانی کارگری صاحب یازده مدال از جمله ۶ طلا شدند.
به گزارش ایسنا، در سومین روز بازی‌های جهانی کارگری در تورتوسای اسپانیا، رقابت‌های جودو برگزار شد که تیم ۷ نفره مردان ایران به ۵ مدال طلا و ۲ نقره دست یافت و تیم ۴ نفره بانوان نیز صاحب یک مدال طلا، یک نقره و دو برنز شد.
جودوکاران مدال‌آور ایران در بازی‌های جهانی ۲۰۱۹ کارگران در تورتوسای اسپانیا به ترتیب زیر هستند:
تیم مردان:
۶۰ - کیلوگرم حمیدرضا پاپی (نقره) ۶۶ - کیلوگرم، محمد عباس نژاد (طلا) ۷۳ - کیلوگرم، حیدر زحمتکش (طلا) ۸۱ - کیلوگرم، محمدرضا سعیدی مدنی (طلا) ۹۰ - کیلوگرم، سعید مرادی (طلا) ۱۰۰ - کیلوگرم حمیدرضا سجادی فر (نقره) ۱۰۰ + کیلوگرم محمد جمالی (طلا)
تیم بانوان:
۵۷ - کیلوگرم بانوان آزیتا شکاری (برنز) ۶۳ - کیلوگرم ساناز اروندی (برنز) ۷۸ - کیلوگرم، مهشید شیخ آر پناهی (نقره) ۷۸ + کیلوگرم بانوان سحر چغلوند (طلا)
قهرمانی تیمی کشتی فرنگی کارگران در مسابقات تیمی

همچنین مسابقات بخش تیمی کشتی فرنگی بازی‌های جهانی کارگران در سالن پابیلو فیرال شهر تورتوسا اسپانیا برگزار شد که نمایندگان کشتی فرنگی ایران موفق شدند هر سه حریف خود یعنی استونی، اتریش و فنلاند را قدرتمندانه شکست دهند و بر سکوی قهرمانی بایستند.
ملی پوشان کشتی فرنگی موفق شدند هر سه حریف اروپایی خود را با نتیجه مشابه ۷ بر ۲ شکست دهند.
در مراسم اهدای مدال، جواد رمضی، رییس فدراسیون کارگری و صادقی فر معاون وزیر کار نیز حضور داشتند.
تیم ایران با ترکیب یونس عیسی بیگلو (۶۰ کیلوگرم)، محمود سلیمی راد (۶۳ کیلوگرم)، سید مهدی پورحسینی (۶۷ کیلوگرم)، جواد صابری (۷۲ کیلوگرم)، محمد جعفر توسلی (۷۷ کیلوگرم)، مهرداد بهرامی (۸۲ کیلوگرم)، مجید دهقان (۸۷ کیلوگرم)، حسین شکری (۹۷ کیلوگرم) و امید حاجی تبار (۱۳۰ کیلوگرم) و با سرمربیگری مجید دهگان و سرپرستی حسن حمیدی در این پیکارها حضور داشت.
تیم کشتی فرنگی کارگران دیروز (چهارشنبه) و در مسابقات بخش انفرادی نیز موفق به کسب ۷ طلا و یک برنز شد.
انتهای پیام
