روبرتسون: رویارویی با هازارد سخت‌تر از مسی و رونالدو است
ستاره خط دفاع لیورپول به ستایش از خرید جدید رئال مادرید پرداخت و او را هم‌تراز با مسی و رونالدو دانست.
به گزارش ایسنا و ‌به نقل از سان، ادن هازارد بعد از درخشش در چلسی و لیگ جزیره مورد توجه باشگاه رئال مادرید قرار گرفت و در نهایت هم پیراهن این تیم را بر تن کرد.
روبرتسون، بال چپ لیورپول به ستایش از ادن هازارد پرداخت و گفت‌: بازی برابر هازارد برای من سخت‌تر از هر بازیکنی بوده است. او شایسته این همه ستایش است و باید هم این گونه باشکوه از او استقبال می‌شد. هازارد از بهترین بازیکنان حال حاضر فوتبال جهان است.
او ادامه داد: به نظر من بازی کردن برابر هازارد سخت‌تر از لیونل مسی و کریستیانو رونالدو است. من در لیورپول برابر ستاره‌های بزرگی مثل رونالدو، مسی، نیمار و ام‌باپه که از بهترین‌های فوتبال جهان هستند بازی کرده‌ام اما هیچ‌کدام از آنها مثل هازارد من را اذیت نکردند. هازارد بسیار با استعداد و خاص است. او در لیگ جزیره که سخت‌ترین لیگ جهان است خود را اثبات کرد و اطمینان دارم که در رئال مادرید هم خواهد درخشید.
قرارداد هازارد با رئال مادرید پنج ساله است. در مراسم معارفه این بازیکن ۵۰ هزار هوادار در سانتیاگو برنابئو حاضر بودند.
انتهای پیام
