صعود مکزیک به فینال جام طلایی
تیم ملی فوتبال مکزیک با برتری برابر هائیتی به فینال جام طلایی راه یافت.
به گزارش ایسنا، تیم ملی فوتبال مکزیک در نیمه نهایی جام طلایی (جام ملت‌های آمریکای شمالی و مرکزی) امروز چهارشنبه با قضاوت عبدالرحمان الجاسم قطری به دیدار هائیتی رفت و در نهایت موفق شد با یک گل حریف خود را شکست دهد و به دیدار نهایی راه یابد.
این دیدار در پایان وقت قانونی ۹۰ دقیقه با تساوی بدون گل در جریان بود و به پایان رسید تا بازی به وقت‌های اضافه کشیده شود و در نهایت رائول خیمنس در دقیقه ۹۳ از روی نقطه پنالتی توانست برای تیم ملی کشورش گلزنی کند.
به این ترتیب مکزیک توانست به دیدار نهایی جام طلایی برسد. در دیگر دیدار نیمه نهایی تیم ملی فوتبال آمریکا فردا (پنج‌شنبه) صبح به دیدار جامائیکا می‌رود.
انتهای پیام
