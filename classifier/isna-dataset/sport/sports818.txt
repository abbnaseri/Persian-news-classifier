اینتر مشتری جدی دنی آلوس
مجله معتبر فرانسوی از اینتر به عنوان مشتری جدی دنی آلوس سخن به میان آورد.
به گزارش ایسنا و به نقل از فرانس فوتبال، دنی آلوس با پستی که منتشر کرد رسماً از جدایی خود از پاری سن ژرمن خبر داد.
این بازیکن باتجربه برزیلی مشتریان زیادی دارد. با وجود آنکه بعضی از رسانه‌ها از علاقه بارسلونا برای جذب آلوس سخن به میان آوردند اما احتمال بازگشت او به فوتبال ایتالیا بیشتر است.
فرانس فوتبال نوشت که اینتر با هدایت آنتونیو کونته مشتری جدی دنی آلوس است و به این بازیکن باتجربه برزیلی پیشنهاد داده است.
آلوس می‌تواند خرید خوبی برای اینتر باشد. او از تجربه بسیار بالایی برخوردار است و پیش از این هم یک فصل برای یوونتوس بازی کرده و به خوبی با فضای فوتبال در ایتالیا آشنا است.
انتهای پیام
