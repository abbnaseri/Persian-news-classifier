فتح‌الله‌زاده: پرونده تبلیغات محیطی را به قوه قضائیه ببرند/ حفظ پاتوسی از نان شب هم واجب‌تر است
 مدیرعامل سابق باشگاه استقلال می‌گوید باشگاه‌های لیگ برتری برای وصول مطالبات خود از تبلیغات محیطی باید به قوه قضاییه شکایت کنند.
علی فتح‌الله‌زاده در گفت و گو با ایسنا، درباره تبلیغات محیطی فوتبال و عملکرد سازمان لیگ پیرامون این موضوع اظهار کرد: شیوه درست پیگیری و ردیابی درباره این مسائل به خوبی اجرا نمی‌شود. متأسفانه تعدد تریبون‌ها بسیار زیاد است و هماهنگی و یک صدایی وجود ندارد. هواداران فوتبال اصلاً نمی‌داند چه کسی چه می‌گویند و اصلاً حرف چه فردی درست است. این مشکلات باعث بروز این اتفاقات شده است. یکی از راه‌های درآمدزایی باشگاه‌ها تبلیغات محیطی است دردوره‌ای که آقای عزیزمحمدی ریاست سازمان لیگ را برعهده داشتند حدود ۳۰ الی ۴۰ میلیارد قرارداد می‌بستند و درآمد داشتند الان هم با توجه به ارقام حال حاضر باید از حدود ۲۰۰ میلیارد تومان درآمد برای سازمان لیگ به وجود بیاید. این مبلغ کاملاً واقعی است. این مبلغ کاملاً کارشناسی شده است یعنی تبلیغات محیطی در فوتبال ایران نزدیک به ۲۰۰ میلیارد تومان ارزش دارد.
وی افزود: در دوره‌ای که خودم مدیرعامل باشگاه بودم چندین بار درخواست دادم و گفتم بهتر است تبلیغات محیطی در اختیار باشگاه‌ها باشد چون معتقدم هر باشگاه بر اساس اعتبارش می‌تواند میزان خاصی درآمد از تبلیغات داشته باشد از سازمان لیگ خواستم اجازه بدهند هر باشگاه برای خودش درآمدزایی کنند و پول بگیرد. این موضوع در بقیه کشورها هم اجرا می‌شود.
مدیرعامل سابق استقلال در بخش دیگر از سخنانش در پاسخ به این سوال که چرا مسئولان سازمان لیگ از شرکت‌هایی که با آن‌ها قرارداد می‌بندد ضمانت اجرایی محکمی نمی‌گیرند، گفت: این مسئله به خاطر چند صدایی در فوتبال است. گاهی قراردادهای بسته می‌شود اما باید ببینم در عمل چه اتفاقی می‌افتد در دوره آقای عزیز محمدی هم گاهی قراردادهای منعقد می‌شد که نمی‌توانستند وصول کند متأسفانه وقتی قراردادی منعقد می‌شود، رئیس فدراسیون فوتبال باید نظر بدهد در ادامه سازمان لیگ و کمیته اقتصادی آن که متشتل از افراد مختلف است نظر می‌دهند این افراد گاهی متأسفانه گاهی اوقات با طرف مقابل همفکری می‌کند یعنی ما یک بار در قراردادی که آقای تاج گفته بودند صد میلیارد و خورده‌ای بود دیدیم نتوانستند آن پول را وصول کند چون قرارداد را خوب نبسته بودند و راه‌های فرار داشت و شرکت طرف مقابل هم استفاده کرد در ادامه هم چند نفر را معرفی کردند و گفتند این اشخاص نماینده سازمان لیگ هستند و اگر آنها گفتند مبلغ قرار داد بخشیده شود ما هم می‌بخشیم آنها روی چه حسابی همچنین حرفی زدند؟ مگر اموال شخصی است که بخواهند ببخشد. اگر بخواهیم به این مسائل ورود کنیم کلی موضوعات این چنینی می‌بینم و قابل پیگیری هستند.
فتح الله زاده تصریح کرد: گاهی اوقات در این‌باره شائبه به وجود می‌آید چون با خودمان می‌گویم شما روی چه حسابی یک دفعه ۵۰ میلیارد تومان طلب سازمان لیگ را می‌بخشید؟ اگر ما نمی‌خواهیم اتهام بزنیم و یا مسئله‌ای را مطرح کنیم اما اگر خوش‌بینانه نگاه کنیم این مسائل به خاطر کم سوادی و بدون اطلاع بودن مدیران رخ می‌دهد. برایم جای سوال است باشگاه‌ها چرا به این مسائل ورود نمی‌کنند و برای حق خود شکایت نمی‌کنند؟ مدیر باشگاه باید بیاید و بگویند حق من را چرا ضایع کردید. هر کس در این زمینه می‌خواهد باری به هر جهت پیش برود و نتیجه‌اش هم می‌شود این که درآمدی عاید باشگاه‌ها نشود.
وی در ادامه درباره این که سازمان لیگ با برخی شرکت‌ها نظیر امین سیمای کیش قراردادی بسته اما نتوانسته مطالبات خود را وصول کند هم گفت: الان با آمدن آقای رئیسی به رأس قوه قضائیه به آینده امیدوار هستیم چون ایشان از رده‌های پایینی قوه قضائیه کار خود را شروع کردند و مسئولیت داشتند و الان رئیس قوه قضائیه شدند. با حضور ایشان باشگاه‌ها می‌توانند به قوه قضائیه شکایت کنند تا حق و حقوق خودشان را بگیرند. متأسفانه باشگاه‌ها تا به حال پیگیری نکردند و آقایان می‌آیند و می‌گویند ان میلیارد قرارداد بسته شده اما وصول نشده است و باعث ایجاد مشکلات در باشگاه‌ها شدند. پرسپولیس و استقلال اگر از تبلیغات محیطی حق پخش محیطی و منابع این گونه حق خودشان را می‌گرفتند نه تنها الان بدهی نداشتند بلکه کلی هم سرمایه در حسابشان بود. الان باید باشگاه‌ها یک بخش حقوقی قدرتمند تشکیل بدهند تا مطالباتش را از طریق قوه قضائیه پیگیری کنند. هیچ جای دنیا فوتبال این گونه اداره نمی‌شود شما ببیند در یک کشوری مثل بلژیک که فوتبال چهارم دنیا را دارد یک ایرانی ریاست فدراسیون فوتبال می‌رسد اما در ایران افرادی که کاربلد هستند نمی‌تواند مسئولیت بگیرند. این جا شرایط این گونه است که هر فردی با فرد دیگری دوست و رفیق می‌شود مسئولیت می‌گیرند و معاون می‌شود و متخصص واقعی در فوتبال وارد نمی‌شود.
وی ادامه داد: وقتی کار در سازمان لیگ حقوقی پیش نمی‌رود و با تو بمیری و من بمیرم آخرش هم اینگونه می‌شود. به نظر من کمیته اقتصادی فدراسیون فوتبال اگر مسئولیت قرارداد بستن را برعهده می‌گیرد باید مسئولیت تمام و کمال را عهده دار شود یعنی باشگاه‌ها نباید کاری به شرکت طرف قرارداد داشته باشند و در این زمینه مسئول فقط با ید کمیته اقتصادی باشد و باشگاه‌ها مطالباتش را از کمیته بگیرند. یک نفر باید اینجا مسئولیت را برعهده بگیرند این گونه نیست که قرارداد ببند و مسئولیت آن را نپذیرند متأسفانه سیستم ایراد دارد من فکر می‌کنم یک نفر نباید بیاید و برای همه تصمیم بگیرد در این باره هر باشگاهی می‌تواند به صورت مجزا قرارداد ببند و پولش را بگیرد و اگر هم سازمان لیگ اصرار دارد خودش قرارداد ببند پس باید پول آن را هم وصول کنند و به باشگاه بدهد الان هم باید این شرایط باشگاه‌ها بیاید شکایت کنند. متأسفانه در فوتبال ما خانه از پابست ویرانه است.
فتح الله زاده در بخش پایانی صحبت‌هایش درباره حضور استراماچونی در استقلال گفت: هنوز کار ایشان را ندیدیم اما از نظر فنی بعد از سه یا چهار بازی می‌توانیم بازی بدهیم اما در مجموع او حتماً چیزی داشته که در سری آ ایتالیا فعالیت می‌کرده است قطعاً فردی توانمندی است امیدوارم استقلالی‌ها بتوانند از او استفاده کنند اما باید بپذیرد خوب بودن مربی فقط ملاک نیست این مربی باید ابزار و بازیکنان خوبی در اختیار داشته باشد تا نتیجه بگیرد من فکر می‌کنم حفظ پاتوسی از نان شب برای استقلال واجب تر است هر طوری که شده باید او را حفظ کنید در این زمینه هم گویا آقای خطیر به خاطر زبان انگلیسی که می‌دانند با بازیکنان خارجی مذاکره می‌کند و درباره مذاکره با بازیکنان داخلی آقای منزوی عمل می‌کنند.
انتهای پیام
