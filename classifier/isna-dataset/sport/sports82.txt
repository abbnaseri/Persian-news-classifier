دو بازیکن بزرگ در فهرست برانکو
سرمربی کروات الاهلی عربستان برای تقویت تیمش در تابستان نام دو بازیکن بزرگ را در فهرست خرید قرار داده است.
به گزارش ایسنا و به نقل از اسپورت، برانکو بعد از جدایی از پرسپولیس هدایت الاهلی عربستان را برعهده گرفت. نتایج درخشان برانکو با پرسپولیس باعث شده تا هواداران و مدیران باشگاه الاهلی امید زیادی برای بازگشت این تیم به روزهای اوج داشته باشند.
برانکو در الاهلی برخلاف پرسپولیس دستی بسیار باز برای تقویت تیم و جذب ستاره‌های بزرگ خارجی دارد.
رسانه‌های عربستانی اعلام کردند که اسکار، هافبک برزیلی سابق چلسی و اور بانگا، هافبک سرشناس آرژانتینی سویا دو بازیکنی هستند که برانکو برای تقویت تیم در تابستان به سران باشگاه الاهلی پیشنهاد داده است.
با توجه به بودجه‌های نجومی که باشگاه عربی به ویژه عربستانی‌ها دارند، اصلاً بعید نیست که شاهد حضور این دو بازیکن بزرگ در الاهلی باشیم.
انتهای پیام
