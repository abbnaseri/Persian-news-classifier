تنیس ایران به سوریه هم باخت
تیم ملی تنیس ایران برابر تیم سوریه در مسابقات دیویس کاپ گروه سه آسیا شکست خورد.
به گزارش ایسنا، در نخستین روز مسابقات تنیس دیویس کاپ گروه سه منطقه آسیا و اقیانوسیه، تیم ایران برابر سوریه قرار گرفت که در دو بازی انفرادی شکست خورد. در بازی اول مهدی سوری با نتیجه ۲ برصفر (۶-۲، ۶-۷) برابر مکزومه شکست خورد. در بازی انفرادی دوم شاهین خالدان با نتیجه ۲ برصفر. (۶-۲ و ۶-۷) بازی را به کریم العلاف واگذار کرد. بازی دو نفره هم تا دقایقی دیگر برگزار می‌شود اما در هر حال ایران این دیدار را واگذار کرده است. بازی‌های گروه سه به صورت دو بازی انفرادی و یک بازی دو نفره برگزار می‌شود. تیم ایران فردا ( پنجشنبه) دومین بازی خود را برابر مالزی انجام می‌دهد. ایران با تیم‌های سوریه، قطر و مالزی هم گروه است و بازی‌ها به میزبانی سنگاپور برگزار می‌شود. انتهای پیام
