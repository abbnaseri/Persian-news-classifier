بودیمیر: از پرسپولیس شکایت کردم/ هیچ پولی به من ندادند
مهاجم کروات پرسپولیس اعلام کرد از باشگاه پیشین خود به فیفا شکایت کرده است.
به گزارش ایسنا و به نقل از سایت یوتارنی کرواسی، ماریو بودیمیر، مهاجم کروات بعد از نیم فصل حضور در تیم پرسپولیس، تصمیم گرفت تا به کرواسی برگردد و پیراهن لوکوموتیو این کشور را به تن کرده است. او درباره دوران حضور کوتاه مدت خود در تیم پرسپولیس گفت: البته که ما مثل دوست و با خاطره‌ای خوب از هم جدا نشدیم و باشگاه پرسپولیس هیچ پولی به من نداده است ولی باید صبور باشم. فیفا همه مسائل را حل می‌کند. منتظر هستم فیفا این مساله را حل کند و پولی که حقم است را بگیرم.
انتهای پیام
