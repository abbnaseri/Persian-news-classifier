آمار بازی تیم ملی والیبال ایران مقابل استرالیا
آمار بازی تیم ملی والیبال ایران مقابل استرالیا از سوی فدراسیون جهانی منتشر شد.
به گزارش ایسنا، تیم ملی والیبال ایران امروز (شنبه) یکم تیر ماه ۱۳۹۸ در دومین بازی خود از هفته چهارم لیگ ملت‌های والیبال ۲۰۱۹ در اردبیل با حساب ۳ بر صفر استرالیا را شکست داد که آمار این بازی از سوی فدراسیون جهانی منتشر شد.
در این بازی ایران ۳۱ آبشار موفق، ۱۰ دفاع روی تور موفق و ۸ امتیاز سرویس را به ثبت رساند. همچنین ۱۹ امتیاز ایران نیز با اشتباهات و خطاهای بازیکنان استرالیا کسب شد.
در پایان این دیدار امیر غفور با کسب ۱۶ امتیاز برای تیم ملی ایران، امتیاز آورترین بازیکن زمین شد.
به این ترتیب ایران با ۱۰ برد، ۱ باخت و ۳۰ امتیاز را از ۱۱ بازی لیگ ملت‌ها همچنان صدرنشین باقی ماند و تنها به یک برد دیگر نیاز دارد تا به عنوان نخستین تیم راهی فینال این مسابقات شود. ایران با پیروزی در بازی فردا مقال فرانسه راهی شیکاگو می‌شود.
انتهای پیام
