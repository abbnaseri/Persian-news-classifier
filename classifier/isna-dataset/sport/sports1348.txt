«الاهلی برانکو را دزدید»
روزنامه عربستانی بعد از توافق برانکو با الاهلی عربستان تیتر جالبی را انتخاب کرد.
به گزارش ایسنا، رسانه‌های عربستانی از توافق برانکو ایوانکوویچ با الاهلی عربستان و امضای قرارداد دو ساله با این مربی کروات خبر دادند.
روزنامه الریاضیه تیتر جالبی را بعد از توافق با برانکو انتخاب کرد و نوشت: الاهلی برانکو را از ایرانی‌ها دزدید.
این روزنامه عربستانی در ادامه نوشت: الاهلی عربستان در رقابت با باشگاه پرسپولیس که اصرار داشت برانکو را حفظ کند پیروز شد و توانست با این مربی کروات قرارداد دو ساله امضا کند.
به گزارش ایسنا، رسانه‌های عربستانی در حالی از نهایی شدن توافق با برانکو خبر می‌دهند که باشگاه پرسپولیس هنوز امیدوار است که این مربی به ایران برگردد. عرب مدیر عامل این باشگاه هم چند ساعت پیش تاکید کرد که برانکو باید برگردد و نمی‌تواند قراردادش را فسخ کند.
انتهای پیام
