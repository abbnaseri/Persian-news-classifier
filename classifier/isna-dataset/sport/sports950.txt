مذاکرات جدی پرسپولیس با ده‌بیاسی برای قبول مربیگری
توتومرکاتو از مذاکرات جدی پرسپولیس با جیانی ده‌بیاسی خبر داد و از این مربی به عنوان گزینه اصلی جانشینی برانکو در این تیم یاد کرد.
به گزارش ایسنا و به نقل از توتومرکاتو، بعد از حضور آندره آ استراماچونی در تیم فوتبال استقلال، به نظر می‌رسد علاقه‌ها به جذب مربیان ایتالیایی در ایران بیشتر شده است و این بار پرسپولیس تیم دیگر پایتخت نیز قصد به خدمت گرفتن یک مربی ایتالیایی را دارد.
جیانی ده‌بیاسی پیشنهاد حضور در تیم فوتبال پرسپولیس را دریافت کرده و مذاکرات دو طرف در این راه خیلی جدی ادامه دارد. این مربی ایتالیایی که ۶۳ سال سن دارد، از باشگاه پرسپولیس وقت خواسته تا جواب نهایی خودش را برای حضور در این تیم به زودی اعلام کند.
این مربی ایتالیایی که در تیم‌هایی نظیر اینتر، برشیا و پالرمو بازی کرده، در یورو ۲۰۱۶ هدایت آلبانی را بر عهده داشت. او همچنین در تیم‌های آلاوس، اودینزه، لوانته، مدونا، برشیا و پالرمو نیز مربیگری کرده است.
همچنین در شبکه اجتماعی توئیتر نیز از والتر زنگا به عنوان یکی از گزینه‌های مربیگری در تیم پرسپولیس یاد شده بود که این خبر نیز در چند سایت ایتالیایی بازتاب داشت و عنوان شد که احتمالاً داربی پیش روی پایتخت ایران بین دو سرمربی ایتالیایی خواهد بود.
انتهای پیام
