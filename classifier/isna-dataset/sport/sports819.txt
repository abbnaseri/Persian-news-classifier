دوباره برای ریاست فدراسیون کاندیدا می‌شوم
رئیس فدراسیون تنیس روی میز می‌گوید: باز هم دوباره برای ریاست این فدراسیون کاندیدا می‌شود.
به گزارش ایسنا، مهرداد علی قارداشی در مجمع انتخاباتی هیأت تنیس روی میز لرستان، اظهار کرد: خوشبختانه این رشته در لرستان به طور نسبی در همه شهرستان‌ها توسعه و گسترش خوبی پیدا کرده است.  وی ادامه داد: در هیأت تنیس روی میز لرستان اتفاقات خوبی انجام شده و یا در حال انجام است و از فعالیت‌های این هیأت رضایت داریم.  علی قارداشی با تاکید بر هم‌دلی و یک‌صدایی اضافه کرد: با در نظر گرفتن این موارد فدراسیون در ابعاد مختلف ازجمله مدال‌آوری، زیرساختی، توسعه آمار جمعیتی، داوران و غیره رشد خوبی داشته است.  
وی یادآور شد: دی ماه امسال دوره چهار ساله بنده در فدراسیون تنیس روی میز تمام می‌شود و برای ریاست دوره جدید نیز ثبت‌نام می‌کنم و کاندیدا می‌شوم.

به گزارش ایسنا، در مجمع انتخاباتی هیأت تنیس روی میز لرستان، محسن اسدبیگی بازهم با کسب تمام آرای مأخوذه (۱۶ رأی) به عنوان رئیس هیأت انتخاب شد.  انتهای پیام
