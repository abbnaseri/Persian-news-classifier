رتبه ۲۲ ایران در پایان روز سوم یونیورسیاد ۲۰۱۹
در پایان سومین روز از مسابقات یونیورسیاد دانشجویان جهان کاروان ایران در جدول توزیع مدالها با یک نقره و یک برنز در رتبه ۲۲ قرار دارد و کشور ژاپن با ۲۲ مدال در رتبه اول است.
به گزارش ایسنا، سی‌امین دوره رقابت‌های یونیورسیاد دانشجویان جهان در ناپل ایتالیا از ۱۲ تیرماه با حضور ۱۲۷ کشور آغاز شده است.
در پایان سومین روز مسابقات، کاروان ایران با کسب یک نقره و یک برنز  در جایگاه ۲۲ قرار دارد.
همچنین کشور ژاپن با کسب ۲۲ مدال شامل ۱۲ طلا، ۷ نقره و ۳ برنز اول است. کشور چین با ۱۱ مدال شامل ۹ طلا و ۲نقره در رده دوم ایستاده است و کشور آمریکا هم با ۱۳ مدال شامل ۷ طلا، ۲ نقره و ۴ برنز سوم است. تاکنون ۳۷ کشور صاحب مدال شده‌‌اند و در جدول مدالی قرار دارند.
کاروان ایران تاکنون در رشته تفنگ تیمی و تپانچه صاحب مدال‌های نقره و برنز شده است.
امروز (یکشنبه) و در چهارمین روز مسابقات دانشجویان ایران در سه رشته تپانچه دختران (هانیه رستمیان و درسا عربشاهی)، پومسه انفرادی دختر و پسر (فاطمه حسام و کورش بختیار) و والیبال (ایران با لهستان) به رقابت خواهند پرداخت.
انتهای پیام
