شگفتی بزرگ در کوپا آمه ریکا؛ پیروزی قاطع پرو برابر شیلی
تیم ملی فوتبال پرو در نیمه نهایی رقابت‌های کوپا آمه ریکا با سه گل شیلی را در هم کوبید و به فینال راه پیدا کرد.
به گزارش ایسنا، مرحله نیمه نهایی رقابت‌های کوپا آمه ریکا با انجام یک دیدار به پایان رسید.
در این دیدار دو تیم پرو و شیلی به مصاف هم رفتند که در نهایت این پرو بود که توانست به شگفتی سازی خود ادامه دهد و با سه گل به پیروزی برسد.
شیلی در حالی در این دیدار تن به شکست داد که در دو دوره قبلی این رقابت‌ها توانسته بود که عنوان قهرمانی را به دست آورد.
به این ترتیب دیدار فینال را برزیل میزبان برابر پرو شگفتی ساز برگزار خواهند کرد تا تکلیف تیم قهرمان مشخص شود.
انتهای پیام
