اعلام ورزشگاه‌های بی‌طرف دیدارهای ذوب‌آهن - الاتحاد
کنفدراسیون فوتبال آسیا ورزشگاه‌های بی‌طرف برای رویارویی دو دیدار رفت و برگشت ذوب آهن برابر الاتحاد عربستان را اعلام کرد.
به گزارش ایسنا و به نقل از گل عربی، چند سالی است که دیدارهای نماینده های ایران با عربستان در لیگ قهرمانان آسیا به خاطر اختلافات سیاسی بین دو کشور در زمین بی‌طرف برگزار می‌شود. دو تیم ذوب آهن و الاتحاد عربستان در یک هشتم نهایی لیگ قهرمانان آسیا باید به مصاف هم بروند.
کنفدراسیون فوتبال آسیا مکان برگزاری دیدار دو تیم را اعلام کرد.
براساس اعلام AFC دیدار رفت که 5 آگوست برگزار می‌شود در ورزشگاه آل مکتوم ابوظبی و دیدار برگشت در 12 آگوست در ورزشگاه العربی قطر برگزار خواهد شد.
ذوب آهن تنها نماینده ایران در یک هشتم نهایی است این درحالی است که الاهلی و الهلال دو تیم دیگر عربستان به این مرحله راه پیدا کرده‌اند.
انتهای پیام
