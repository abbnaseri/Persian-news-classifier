پیشنهاد وسوسه انگیز یووه و رئال به محمد صلاح
روزنامه دیلی میرر از پیشنهاد وسوسه انگیز دو باشگاه یوونتوس و رئال مادرید به محمد صلاح خبر داد.
به گزارش ایسنا و ‌به نقل از دیلی میرر، محمد صلاح در تابستان سال ۲۰۱۷ بود که با ۴۲ میلیون یورو از رم به لیورپول پیوست.
این بازیکن مصری در لیورپول بهترین دوران فوتبالی خود را تجربه کرد و دو فصل است که از بهترین‌های فوتبال جهان و اروپاست. او این شانس را دارد که برای دومین سال پیاپی در بین گزینه‌های توپ طلا قرار گیرد.
دیلی میرر نوشت که درخشش صلاح در لیورپول باعث شده تا دو مشتری بزرگ پیدا کند تا جایی که یوونتوس و رئال مادرید برای جذب این ستاره مصری رقم ۱۵۰ میلیون پوند را پیشنهاد داده‌اند که این بازیکن آن را رد کرده و می‌خواهد در لیورپول باقی بماند.
انتهای پیام
