تمرین استقامتی استقلالی‌ها/ نخستین حضور وریا پس از تمدید قرارداد
تمرین امروز استقلال با حضور وریا غفوری برگزار شد.
به گزارش ایسنا، آندره‌آ استراماچونی، سرمربی استقلال امروز (دوشنبه) دو جلسه تمرین برای بازیکنانش در نظر گرفته است. نخستین جلسه تمرینی ساعت ۹:۳۰ در مجموعه ورزشی تهرانسر برگزار شد.
استراماچونی پیش از شروع تمرین با بازیکنان گفت‌وگو کرد و با آن‌ها به خوش و بش پرداخت. در ادامه و زمانی که تمرین آغاز شد، بازیکنان پس از گرم کردن بدن‌های‌شان، کار با توپ را آغاز کردند و تمرین سرعتی و استقامتی داشتند.
در تمرین امروز با تصمیم کادر فنی استقلال، عملکرد بازیکنان با جی‌پی‌اس بررسی شد.
هم‌چنین وریا غفوری، بازیکن استقلال که عصر دیروز (یک‌شنبه) قراردادش را به مدت دو سال تمدید کرده بود، با حضور در مجموعه ورزشی تهرانسر با بازیکنان دیگر تمرین کرد.
انتهای پیام
