پیروزی آمریکا برابر صربستان در هفته پنجم لیگ ملت‌های والیبال
تیم ملی والیبال آمریکا با نتیجه سه بر یک تیم ملی صربستان را در هفته پنجم لیگ ملت‌های ۲۰۱۹ شکست داد.
به گزارش ایسنا، در پایان نخستین بازی از روز دوم هفته پنجم لیگ ملت‌های والیبال ۲۰۱۹ در بلغارستان، تیم‌های ملی صربستان و آمریکا به عنوان هم گروهی‌های ایران در این هفته به میزبانی شهر پلوودیف به مصاف هم رفتند که این بازی با نتیجه سه بر یک به سود آمریکا تمام شد.
در حالی که تیم ملی آمریکا ست نخست بازی را ۱۴ بر ۲۵ واگذار کرد، در ادامه و در سه ست پیاپی با نتایج ۲۵ - ۲۰، ۲۹ - ۲۷ و ۲۶ - ۲۴ به پیروزی رسیده و این بازی را با برتری پشت سر گذاشت.
در بازی دوم این هفته نیز تیم ملی لهستان با نتیجه سه بر یک آلمان را شکست داد. در این دیدار ابتدا لهستان ۱۹ - ۲۵ ست نخست را پیروز شد اما با نتیجه ۲۵ - ۲۱ در ست دوم نتیجه را واگذار کرد. با این حال لهستان توانست دو ست بعدی را با نتایج ۱۴ - ۲۵ و ۲۳ - ۲۵ با پیروزی پشت سر گذاشته و در مجموع سه بر یک پیروز بازی شود.
نتایج بازی‌های امروز تا به این لحظه به شرح زیر است:
آمریکا ۳ - ۱ صربستان (۱۴-۲۵، ۲۵ - ۲۰، ۲۹ - ۲۷ و ۲۶ - ۲۴) لهستان ۳ - ۱ آلمان (۲۵-۱۹، ۲۱-۲۵، ۱۴-۲۵ و ۲۳-۲۵)
انتهای پیام
