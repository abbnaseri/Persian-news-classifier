مدافع ۵۰ میلیون پوندی جانشین والنسیا در منچستریونایتد شد
ارون وان-بیساکا با امضای قراردادی ۵۰ میلیون پوندی به دومین خرید منچستریونایتد برای فصل جدید تبدیل شد.
به گزارش ایسنا و به نقل از تایمز، منچستریونایتد برای تقویت برای فصل بعد از خط دفاع شروع کرد و توانست ارون وان-بیساکا مدافع جوان و آینده دار تیم کریستال پالاس را با ۵۰ میلیون پوند به خدمت بگیرد.
قرارداد این بازیکن با منچستریونایتد ۵ ساله است و یونایتد ۴۵ میلیون پوند طبق قرارداد و ۵ میلیون پوند نیز پاداش به این بازیکن خواهد پرداخت. این اولین خرید یونایتد برای فصل جدید لیگ برتر است.
او در یونایتد جانشین آنتونیو والنسیا می‌شود که بعد از سال‌ها از یونایتد جدا شد و به تیمی در کشور اکوادور پیوست تا در فصل جدید در کشور خودش بازی کند.
این مدافع بعد از دانیل جیمز، دومین خرید منچستریونایتد برای فصل [دید است. جیمز از سوانسی خریداری شده بود.
وان-بیساکا عضو تیم زیر ۲۱ ساله‌های انگلیسی بود که هفته گذشته در رقابت‌های قهرمانی اروپا در مرحله گروهی حذف شد و از دور رقابت‌ها کنار رفت. این مدافع ۴۶ بار در تمامی رقابت‌ها برای پالاس به میدان رفت و توانست به عنوان بهترین بازیکن فصل این تیم از نظر هواداران انتخاب شود.
انتهای پیام
