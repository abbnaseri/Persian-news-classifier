رضایت سرمربی قطر از عملکرد شاگردانش برابر پاراگوئه
سرمربی تیم ملی فوتبال قطر از عملکرد شاگردانش برابر پاراگوئه راضی است و تساوی را عادلانه دانست.
به گزارش ایسنا و به نقل از الرای، تیم ملی فوتبال قطر در دیدار نخست خود در رقابت‌های کوپا آمه ریکا به مصاف پاراگوئه رفت. قطر با وجود آنکه با دو گل در این دیدار عقب افتاد اما کار را به تساوی کشاند.
سانچس سرمربی اسپانیایی قطری‌ها بعد از بازی گفت: آغاز هر دو نیمه را بد شروع کردیم و دو گل دریافت کردیم و این نگران کننده است اما هر چه به اواسط بازی نزدیک شدیم بهتر و بهتر شدیم.
او ادامه داد: واکنش بازیکن ما بعد از دریافت گل‌ها مناسب بود و حریف را تحت فشار قرار دادیم. براین باور که با شایستگی بازی را به تساوی کشاندیم و شایسته این تک امتیاز بودیم. نتیجه بازی عادلانه بود. الان باید به بازی برابر کلمبیا فکر کنیم و امیدوارم که در این دیدار بهتر ظاهر شویم.
انتهای پیام
