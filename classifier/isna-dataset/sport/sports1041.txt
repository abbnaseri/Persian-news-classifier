بازگشت دروازبان تیم کی‌روش به کلمبیا
سنگربان اصلی کلمبیا اردوی این تیم را ترک کرد و به کشورش بازگشت تا دیدار بعدی تیمش را از دست بدهد.
به گزارش ایسنا و به نقل از اسکای اسپورت، تیم ملی فوتبال کلمبیا با هدایت کارلوس کی‌روش عملکرد درخشانی در کوپا آمه ریکا داشت. کلمبیا در هر دو دیدار خود برابر آرژانتین و قطر به پیروزی دست یافت و به دور بعد صعود کرد.
داوید اوسپینا، سنگربان اصلی کلمبیا اردوی این تیم را ترک کرد و به کشورش بازگشت.
روزنامه آس، دلیل سفر اوسپینا را بیماری پدرش اعلام و تاکید کرد که او به دیدار بعدی تیمش برابر پاراگوئه نخواهد رسید.
پدر اوسپینا از بیماری سرطان رنج می‌برد.
انتهای پیام
