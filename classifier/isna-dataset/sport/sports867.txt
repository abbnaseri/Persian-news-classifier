شرط استقلال برای جذب ملی‌پوش پدیده
دفاع راست پدیده فردا جلسه‌ای را برای گرفتن رضایتنامه‌اش از این تیم برای پیوستن به استقلال با مشهدی‌ها برگزار خواهد کرد.
به گزارش ایسنا، پس از پیوستن مسعود ریگی از پدیده به استقلال، حالا آبی‌های پایتخت در نظر دارند تا با دیگر مدافع این تیم یعنی محمد آقاجانپور قرارداد امضا کنند.
تنها مانع امضای این قرارداد با ملی‌پوش امید پدیده، قرارداد یک ساله او با مشهدی‌ها است که باشگاه استقلال به این مدافع اعلام کرده است که رضایتنامه‌اش را از پدیده بگیرد. آقاجانپور هم قرار است فردا (سه‌شنبه) جلسه‌ای را مدیران پدیده برگزار کند و مذاکراتی را در این خصوص داشته باشد.
انتهای پیام
