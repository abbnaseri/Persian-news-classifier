جریمه ۸ هزار پوندی اسکولز به دلیل شرط بندی
اتحادیه فوتبال انگلیس پل اسکولز را به دلیل شرط بندی به پرداخت ۸ هزار پوند جریمه محکوم کرد.
به گزارش ایسنا و به نقل از دیلی میل، اتحادیه فوتبال انگلیس اعلام کرد پس اسکولز بین سال‌های ۲۰۱۵ تا ۲۰۱۹ در ۱۴۰ بازی در حالی شرط بندی کرده است که خود در تیم سالفورد سیتی فعالیت داشت و به این ترتیب با توجه به اینکه او قوانین شرط‌بندی در اتحادیه فوتبال انگلیس را زیر پا گذاشته است با جریمه ۸ هزار پوندی روبرو شد.
البته ادعا شده است که او روی بازی‌های سالفورد و در ادامه آکسفورد زمانی که او هدایت تیم را بر عهده داشت شرط بندی نکرده است.
اتحادیه فوتبال انگلیس هر گونه شرط بندی برای افرادی که در تمام بدنه‌های فوتبال در این کشور از لیگ‌های پایین و محلی تا لیگ برتر در هر پست و مقامی را ممنوع اعلام کرده است.
یکی از شرط بندی‌های اسکولز روی بازی‌های منچستریونایتد در زمان حضور رایان گیگز و یک شرط هم روی پیروزی والنسیا برابر بارسلونا بوده است.
دیلی میل البته به انتقاد از جریمه کم پل اسکولز برای این شرط‌بندی ها پرداخته است و آن را تمسخرآمیز خوانده است.
انتهای پیام
