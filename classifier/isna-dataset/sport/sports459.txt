تیم ملی تیراندازی دانشجویان ایران عازم ایتالیا شد
تیم ملی تیراندازی دانشجویان کشور به منظور شرکت در سی امین دوره رقابتهای یونیورسیاد دانشجویان جهان بامداد امروز تهران را به مقصد ایتالیا ترک کرد.
به گزارش ایسنا، سی امین دوره رقابت‌های یونیورسیاد دانشجویان در کشور ایتالیا برگزار می‌شود. به همین منظور تیم ملی دانشجویان ایران با ترکیب ۹ ورزشکار خانم و آقا بامداد امروز عازم کشور ایتالیا شد.
بنابراین گزارش در این رقابت‌ها که در دو بخش تفنگ و تپانچه بادی برگزار می‌شود، تیم ایران با ترکیب زیر در این رقابت‌ها شرکت خواهند کرد.
تفنگ دختران: نجمه خدمتی، فاطمه کرم زاده، فاطمه صالحی تپانچه دختران: هانیه رستمیان، درسا عرب شاهی تفنگ پسران: امیر محمد نکونام، مهیار صداقت، هادی قره باغی تپانچه پسران: سجاد پور حسینی
هم‌چنین مریم طالبی به عنوان مربی تفنگ و تپانچه و دکتر الهه عرب عامری به عنوان سرپرست هدایت ملی‌پوشان در این دیدارها برعهده خواهند داشت.
سی امین دوره بازی‌های یونیورسیاد تابستانی دانشجویان جهان از ۱۲ تا ۲۳ تیرماه در شهر ناپل ایتالیا برگزار می‌شود.
انتهای پیام
