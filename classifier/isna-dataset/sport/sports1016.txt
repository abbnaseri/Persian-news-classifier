تکلیف یحیی با پرسپولیس و پدیده امروز مشخص می‌شود
امروز قرار است نخستین تمرین پدیده شهرخودرو در مشهد برگزار شود و حضور یحیی گل‌محمدی در این تمرین باعث می‌شود شایعات حضور او در پرسپولیس به پایان برسد.
به گزارش ایسنا، نخستین جلسه تمرینی تیم شهر خودرو خراسان برای حضور در لیگ نوزدهم از امروز (شنبه) اول تیرماه زیر نظر یحیی گل‌محمدی سرمربی تیم آغاز می‌شود. این تمرین قرار است امروز با حضور سایر بازیکنان و اعضای کادر فنی در زمین چمن منزل آباد مشهد برگزار شود.
بر اساس برنامه ریزی انجام شده از سوی یحیی گل‌محمدی، سرمربی تیم شهر خودرو، تمرینات آماده سازی این تیم طی چند مرحله برگزار خواهد شد که بر اساس آن چند بازی تدارکاتی تا پیش از شروع رقابت‌ها در نظر گرفته شده است. همچنین مدیران این باشگاه نیز در حال بررسی گزینه‌های تدارک برپایی اردوی داخلی یا خارجی هستند. کشورهایی چون ترکیه، ارمنستان و شهرهایی چون کیش جزو گزینه‌های پدیده هستند.
انتهای پیام
