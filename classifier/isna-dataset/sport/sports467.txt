محکومیت باشگاه استقلال در پرونده الله‌یار صیادمنش
باشگاه استقلال تهران با توجه به شکایت پدیده ساری و مطالبه حق آموزش الله‌یار صیادمنش ملزم به پرداخت این مبلغ شد.
به گزارش ایسنا و به نقل از فدراسیون فوتبال، بنا بر حکم صادره از سوی کمیته وضعیت بازیکنان فدراسیون فوتبال در خصوص پرونده شکایت باشگاه پدیده ساری و مطالبه حق آموزش الله‌یار صیادمنش از باشگاه استقلال تهران، طبق رای کمیته، باشگاه استقلال تهران محکوم به پرداخت مبلغ ۴۵۰.۰۰۰.۰۰۰ ریال بابت سه سال حق آموزش بازیکن در حق این باشگاه شده که این حکم طی مدت هفت روز قابل تجدید نظر خواهی است.
بنا بر مستندات ارائه شده، الله‌یار صیادمنش در رده‌های نونهالان، نوجوانان و جوانان عضو باشگاه پدیده ساری بوده است.
انتهای پیام
