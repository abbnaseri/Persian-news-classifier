سیلسن: خودم خواستم به والنسیا بروم
سنگربان هلندی تاکید کرد که پیوستن به والنسیا تصمیم خود او بود و خوشحال است که چنین تصمیمی را گرفته است.
به گزارش ایسنا و به نقل از الموندو، جاسپر سلیسن، سنگربان هلندی بارسلونا نیمکت نشینی در این تیم را تحمل نکرد و تصمیم گرفت که راهی والنسیا شود تا فرصت حضور در ترکیب اصلی را به دست آورد.
این دروازبان هلندی در واکنش به جدایی از آبی اناری‌ها گفت: این باور نکردنی است. پیوستن به والنسیا از نظر من تصمیم بزرگی است. بی صبرانه در انتظار فصل جدید هستم و بسیار خوشحالم که چنین تصمیمی را گرفته‌ام.
او ادامه داد: من به صراحت گفتم که دوست دارم راهی والنسیا شوم و این انتخاب خود من بود. با مادورو و رونالد کومان صحبت کردم و آنها هم نظر مثبتی داشتند. والنسیا تیم بسیار خوبی است و به نظر تصمیم درستی گرفته‌ام.
این دروازبان هلندی در پایان گفت: می‌خواهم در ترکیب اصلی به میدان بروم و جام به دست آورم. امروز برای من خاص است. انگیزه زیادی برای درخشش در والنسیا دارم و امیدوارم که بتوانم انتظارات را برآورده کنم و روزهای درخشانی را پشت سر بگذارم.
انتهای پیام
