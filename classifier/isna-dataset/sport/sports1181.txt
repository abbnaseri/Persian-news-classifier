ستایش کی‌روش از تیم ملی فوتبال قطر
سرمربی تیم ملی فوتبال کلمبیا پیش از رویارویی با قطر به ستایش از این تیم پرداخت.
به گزارش ایسنا و به نقل از استاد الدوحه، تیم ملی فوتبال قطر به عنوان مهمان به همراه ژاپن در رقابت‌های کوپا آمه ریکا شرکت کرده است. قطر که قهرمان جام ملت‌های آسیا ۲۰۱۹ شد در دیدار نخست خود در کوپا آمه ریکا برای پاراگوئه به تساوی دو بر دو دست پیدا کرد و در دیدار دوم به مصاف کلمبیا خواهد رفت که هدایت آن را کارلوس کی روش برعهده دارد.
کی‌روش سرمربی تیم ملی فوتبال ایران قبل از رویارویی با قطر به ستایش از این تیم پرداخت. او گفت: من به خاطر حضور ۸ ساله در ایران قطر را به خوبی می‌شناسم. آنها در این مدت پیشرفت زیادی کرده‌اند و قهرمانی در جام ملت‌های آسیا هم با شایستگی به دست آمد.
او ادامه داد: قطر تیم جوانی دارد و بازی سختی برابر آنها خواهیم داشت. این تیم در جام ملت‌های آسیا در همه دیدارهای خود به پیروزی رسید و در دیدار برابر پاراگوئه هم به تساوی دست پیدا کرد و قبل از آن هم برابر برزیل در دیداری دوستانه عملکرد خوبی داشت. قطری‌ها می‌خواهند برابر ما هم به نتیجه خوبی دست پیدا کنند.
انتهای پیام
