بازی‌های پر گل در هفته نخست لیگ برتر فوتسال
لیگ برتر فوتسال با برگزاری هفت بازی پر گل در شهرهای مختلف آغاز شد.
به گزارش ایسنا، هفته نخست لیگ برتر فوتسال امروز (جمعه) به برگزاری ۶ بازی باقیمانده به پایان رسید و سن‌ایچ ساوه با کسب پرگل‌ترین پیروزی در رده نخست قرار گرفت. این تیم با نتیجه چهار بر صفر شهروند ساری را در سالن مملو از جمعیت ساری شکست داد. رضا لک سرمربی شهروند به دلیل محرومیت از روی سکوها ناظر شکست تیمش بود.
در دیگر دیدار امروز تیم ستارگان ورامین که سه روز قبل از شروع لیگ تشکیل شده، با نتیجه عجیب ۶ بر سه از سد فرش‌آرای مشهد گذشت.
دیدار تیم‌های گیتی‌پسند و هایپر شاهین‌شهر در داربی اصفهان نیز در حالی با تساوی سه بر سه خاتمه یافت که گیتی‌پسندی‌ها تا دقایق پایانی از حریف خود عقب بودند.
نتایج کامل هفته اول لیگ برتر فوتسال:
اهورا بهبهان ۴ - مس سونگون ۷
شهروند ساری صفر - سن‌ایچ ۴
مقاومت البرز ۳ - محمدسیما قم صفر
ستارگان ورامین ۶ - فرش‌آرای مشهد ۳
ارژن شیراز یک - آذرخش بندرعباس ۳
شاهین کرمانشاه ۴ - حفاری اهواز ۶
گیتی‌پسند اصفهان ۳ - هایپر شاهین‌شهر ۳
انتهای پیام
