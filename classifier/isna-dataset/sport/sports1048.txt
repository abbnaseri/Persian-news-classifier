رسوایی بازیکنان کامرون قبل از شروع جام ملت‌های آفریقا
بازیکنان تیم ملی فوتبال کامرون در اعتراض به زیاد نشدن پاداش، حاضر به شرکت در جام ملت‌های آفریقا نبودند.
به گزارش ایسنا و به نقل از تایمز، تیم ملی فوتبال کامرون مدافع عنوان قهرمانی در جام ملت‌های آفریقاست ولی رسوایی بزرگ در فوتبال این کشور رخ داد و بازیکنان تیم ملی این کشور اعلام کردند به دلیل افزایش پیدا نکردن پاداش در این رقابت‌ها شرکت نمی‌کنند.
همین اعتراض باعث شد تا نارسیسه کومبی، وزیر ورزش کامرون دست به کار شود و به همراه بازیکنان به فرودگاه برود و هر طور شده بازیکنان این کشور را راضی کند تا به جام ملت‌های آفریقا بروند. رئیس فدراسیون فوتبال کامرون و نماینده‌های بازیکنان خواستار ۵ میلیون فرانک افزایش پاداش بازیکنان در جام ملت‌های آفریقا شدند و به نظر می‌رسد این ملاقات‌ها در نهایت ختم به خیر شد و وزیر ورزش کامرون عکس‌هایی از سفر بازیکنان کامرون آن هم با تاخیر چند روزه به مصر محل برگزاری جام ملت‌های آفریقا ۲۰۱۹ منتشر کرد.
تیم ملی فوتبال کامرون که هدایت آن را کلارنس سیدورف بر عهده دارد باید در اولین دیدار خود در جام ملت‌های آفریقا روز سه‌شنبه به میدان برود. کامرون مدافع عنوان قهرمانی این رقابت‌ها با تیم‌های غنا، بنین و بورکینافاسو قرار گرفته است.
انتهای پیام
