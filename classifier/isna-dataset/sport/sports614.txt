بازگشت شجاعی به تراکتور/احتمال شکایت از استوکس قوت گرفت
مسعود شجاعی برای حضور دوباره در تمرینات تیم فوتبال تراکتور، روز جمعه جلسه‌ای با دنیزلی برگزار کرد.
به گزارش ایسنا به نقل از سایت باشگاه تراکتور، مسعود شجاعی که با صلاحدید مصطفی دنیزلی در تعطیلات به سر می‌برد، امروز جهت حضور در تمرینات پیش‌فصل این تیم خود را به تبریز رساند.
کاپیتان اول تراکتور پس از گفت‌وگو با دنیزلی و با توجه به خستگی ناشی از طی مسافت طولانی، با اجازه سرمربی تیم امروز را استراحت کرد تا از شنبه در تمرینات تیمش کند.
همچنین این باشگاه درباره آنتونی اشتوکس مهاجم ایرلندی تراکتور که دیشب خداحافظی‌اش از جمع قرمزپوشان را اعلام کرد، گفت: با توجه به حواشی پیش آمده، باشگاه تراکتور طی اطلاعیه‌ای اعلام می‌کند که آنتونی استوکس با تراکتور قرارداد دارد و باید در تمرینات تیم شرکت کند؛ در غیر اینصورت باشگاه از طریق فیفا موضوع این بازیکن را پیگیری کرده و احقاق حق خواهد کرد. با وجود حواشی زیاد فصل گذشته، همچنان آنتونی استوکس با تراکتور قرارداد دارد و باید مصطفی دنیزلی در خصوص او تصمیم‌گیری کند.
باشگاه تراکتور تاکید کرده مذاکره با بازیکن تحت قرارداد با تیم دیگر، خلاف قوانین فیفا است.
انتهای پیام
