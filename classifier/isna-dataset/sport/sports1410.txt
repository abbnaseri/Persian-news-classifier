ساملوو: بازی با ایران در سالن غدیر سخت است
سرمربی تیم ملی والیبال روسیه گفت: بازی با تیم ملی ایران در جو سنگین سالن غدیر ارومیه سخت است و باید خیلی تلاش کنیم.
به گزارش ایسنا، توماس ساملوو سرمربی تیم ملی والیبال روسیه پس از پیروزی سه بر یک مقابل کانادا گفت: در واقع باید بگویم که تورنمنت سختی داریم و این بازی هم سخت بود. در ست اول بازی نزدیک بود، اما در ست دوم اشتباهاتی داشتیم که باختیم.
او افزود: با توجه به شناختی که از کانادا داریم این تیم غیر قابل پیش بینی است و در سرویس‌های خیلی خوب بودند اما در ادامه به تیم ما امتیاز دادند که ما پیروز شدیم. با اینکه بردیم اما بازی سختی بود و اتفاقات این بازی تجربه می‌شود که در بازی‌های بعد از آن استفاده کنیم. پیروزی همیشه در دسترس نیست و باید برای آن تلاش کنیم.
سرمربی تیم ملی روسیه در مورد بازی فردا برابر ایران نیز توضیح داد: باید بگویم که در این جو سنگین سالن مسابقات، مطمئناً بازی سختی برای ما خواهد بود و همین موضوع باعث می‌شود که تلاش خود را بیشتر کنیم. امیدوارم بازی خوبی از هر دو تیم شاهد باشیم و بازیکنانم کارهایی را که میگویم به خوبی انجام دهند تا نتیجه خوبی بگیریم.
انتهای پیام
