آمار بازی تیم ملی والیبال ایران مقابل روسیه
 آمار بازی تیم ملی والیبال ایران مقابل روسیه در هفته سوم لیگ ملت‌های والیبال ۲۰۱۹ از سوی FIVB منتشر شد.
به گزارش ایسنا، امروز (یکشنبه) ۲۶ خرداد ماه ۱۳۹۸ تیم ملی والیبال ایران توانست با نتیجه قاطع ۳ بر صفر در سه ست متوالی (۲۵-۲۰، ۲۶-۲۴ و ۲۵-۲۳) تیم ملی روسیه را شکست دهد. در این بازی ایران ۴۰ آبشار موفق، ۳ دفاع روی تور موفق و ۵ امتیاز سرویس را به ثبت رساند. همچنین ۲۸ امتیاز ایران با اشتباهات و خطاهای بازیکنان روسیه بدست آمد.
در این بازی امیر غفور با کسب ۱۷ برای ایران امتیاز آورترین بازیکن زمین شد. در سوی دیگر نیز ویکتور با کسب ۱۶ امتیاز برای روسیه، امتیاز آورترین بازیکن تیمش بود.
برنامه بازی‌های تیم ملی ایران در هفته چهارم لیگ ملت‌های والیبال ۲۰۱۹ در اردبیل به شرح زیر است: بازی اول: ایران – پرتغال، جمعه ۳۱ خرداد ۱۳۹۸ ساعت ۱۸:۳۰ بازی دوم: ایران – استرالیا، شنبه اول تیر ۱۳۹۸ ساعت ۱۸:۳۰ بازی سوم: ایران – فرانسه، یک‌شنبه دوم تیر ۱۳۹۸ ساعت ۱۸:۳۰
به این ترتیب ایران با کسب ۸ برد، یک باخت و ۲۴ امتیاز تا پایان هفته سوم لیگ ملت‌های والیبال ۲۰۱۹، صدرنشین این رقابتها باقی ماند تا در هفته چهارم به مصاف مهمانان خود در اردبیل برود.
انتهای پیام
