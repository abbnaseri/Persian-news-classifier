اعلام فهرست تیم ملی فوتبال/ خبری از لژیونرها نیست
فهرست بازیکنان تیم ملی فوتبال برای اردوی آتی اعلام شد.
به گزارش ایسنا، فهرست نفرات تیم ملی برای حضور در اردوی تیرماه اعلام شد. این لیست در حالی اعلام شده است که خبری از بازیکنان مطرح و لژیونرهای فوتبال ایران نیست.
مدت زمان اردو که قرار بود با توجه به لغو اردوی ملی پوشان در دوره زمانی اسفندماه سال گذشته ۱۱ روز باشد، با توجه به نظر سرمربی تیم ملی به جهت همراهی هر چه بیشتر بازیکنان با باشگاه‌ها در مقطع زمانی پیش فصل به سه روز تقلیل یافت.
فهرست ملی پوشان دعوت شده به اردوی تیرماه به شرح ذیل است؛
دروازه‌بان‌ها
محمد رشید مظاهری، مهدی امینی، احمد گوهری
مدافعان
محمد انصاری، محمد حسین مرادمند، سیاوش یزدانی، ایمان سلیمی، دانیال اسماعیلی فر، مهدی شیری، محمد نادری و سعید آقایی
هافبک‌ها
علی کریمی، احمد عبدالله زاده، رضا اسدی، امیر حسین کریمی، مهرداد محمدی، محمد محبی، محمد کریمی، سعید واسعی، آرش رضاوند و مجید علیاری
مهاجمان
شهریار مغانلو و پیمان رنجبری
دور جدید تمرینات تیم ملی از شنبه آینده آغاز خواهد شد.
انتهای پیام
