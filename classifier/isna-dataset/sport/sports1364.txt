رحمتی رسما پدیده‌ای شد
کاپیتان سابق تیم ملی فوتبال ایران و باشگاه استقلال به تیم فوتبال شهر خودرو خراسان پیوست.
به گزارش ایسنا، سیدمهدی رحمتی، کاپیتان سابق تیم ملی فوتبال ایران و باشگاه استقلال، با عقد قرارداد رسمی به مدت دو فصل به تیم فوتبال شهر خودرو پیوست.
این بازیکن با تایید و درخواست یحیی گل محمدی سرمربی تیم، پس از مذاکراتی طولانی با فرهاد حمیداوی، مالک باشگاه شهر خودرو برای لیگ نوزدهم و بیستم به عضویت شهر خودرو درآمد.
رحمتی با ۷۷ بازی ملی در رده بزرگسالان و بیش از ١٥٠ بازی ملی در رده‌های سنی مختلف، به عنوان باسابقه‌ترین بازیکن ادوار لیگ برتر ٤٤١ بار به میدان رفته و با بیش از ۲۰۰ کلین‌شیت، رکورددار تاریخ لیگ برتر فوتبال ایران است. این سنگربان کارکشته با استقلال و سپاهان، ٤ بار جام قهرمانی لیگ برتر و ٢ بار جام قهرمانی حذفی را به بالای سر برده است.
رحمتی در فصل گذشته در استقلال عملکرد قابل توجهی داشت و در ۱۷ بازی که به میدان رفت، موفق شد ۱۲ بار دروازه‌اش را بسته نگاه دارد.
انتهای پیام
