گرفتاری مردم برای تماشای مسابقات انتخابی تیم ملی کشتی! + عکس
در آستانه آغاز رقابت‌های انتخابی تیم ملی کشتی آزاد، ترافیک شدیدی در ورودی ورزشگاه آزادی بوجود آمده است.
به گزارش ایسنا، رقابت‌های انتخابی تیم ملی کشتی آزاد برای معرفی ۵ آزادکار ایران در رقابت‌های قهرمانی جهان ۲۰۱۹ از ساعت ۱۱ در سالن ۱۲ هزار نفری مجموعه ورزشی آزادی آغاز می‌شود.
حضور چهره‌های شاخص کشتی ایران و جهان همچون حسن یزدانی، رضا یزدانی، کمیل قاسمی، کامران قاسمپور، پرویز هادی و بسیاری دیگر از کشتی گیران تیم ملی در این رقابت‌ها باعث استقبال مردم و علاقمندان به کشتی از این رقابت‌ها شده است.
هجوم تماشاگران برای تماشای این رقابت‌ها باعث بوجود آمدن ترافیک چند کیلومتری در اطراف ورزشگاه آزادی شده است. در این میان بسته بودن در پارکینگ‌های ورزشگاه آزادی باعث بیشتر شدن مشکلات تماشاگران شده است.



انتهای پیام
