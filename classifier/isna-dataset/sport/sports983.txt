معروف: روز گذشته نمی‌دانستم نشست خبری است! / دیدار با فرانسه بازی خوبی خواهد شد
 کاپیتان تیم ملی والیبال ایران گفت: روز گذشته نمی‌دانستم کنفرانس خبری وجود دارد و به همین دلیل نیامدم.
به گزارش ایسنا، سعید معروف کاپیتان تیم ملی والیبال ایران در نشست خبری بعد از بازی مقابل استرالیا گفت: بازی آسانی نبود و سخت شروع شد، اما خدا را شکر با کنترل بازی موفق به پیروزی شدیم. سرویس‌های خوبی زدیم، به همه بازیکنان تبریک میگویم. با ترکیب‌های متفاوتی بازی کردیم. به همه تبریک می گویم.
معروف ادامه داد: دیروز نمی‌دانستم کنفرانس خبری برگزار می‌شود و به همین دلیل نیامدم. با این حال هدف صعود به مرحله نهایی است و تا اینجا ۹۰ درصد راه را طی کرده‌ایم. فرانسه تیم خوبی است و فقط یک بار مقابل این تیم پیروز شده‌ایم. با این حال امسال شرایط بهتری داریم. تقابل فردی میان دو تیم وجود ندارد و یعنی تقابل من با کاپیتان آن‌ها نیست و دو تیم ایران و فرانسه برابر هم بازی دارند. هر دو تیم دریافت‌های خوبی دارند و سرویس‌های خوبی می‌زنند و بازی خوبی خواهد شد.
انتهای پیام
