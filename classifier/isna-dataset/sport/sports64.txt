بانوی طلایی ایران در یونیورسیاد: از گرفتن اولین مدالم در تیراندازی خوشحالم

قهرمان رشته تیراندازی تپانچه ۱۰ متر بازی های یونویرسیاد ۲۰۱۹ گفت: از اینکه اولین مدال ورزشی ام را گرفتم خوشحالم و امیدوارم سایر ورزشکاران ایران نیز مزد زحماتشان را بگیرند.
به گزارش خبرنگار اعزامی ایسنا از ایتالیا، درسا عربشاهی بانوی تیرانداز ایران پس از کسب مدال طلا در رشته تپانچه در سی امین دوره یونیورسیاد در ناپل ایتالیا اظهار داشت: خوشحالم که نخستین مدال طلای تیراندازی در این مسابقات و اولین مدال طلای کاروان ایران را کسب کردم. همچنین این مدال نخستین مدال بین‌المللی من محسوب می‌شود و از بابت کسب این موفقیت نیز بسیار خوشحالم.
وی در ادامه افزود: سطح مسابقات بسیار بالا بود اما در نهایت من و هانیه رستمیان موفق شدیم در جایگاه اول و دوم قرار بگیریم و با این مدال‌ها جایگاه کاروان ایران را ارتقا دهیم.
بانوی طلایی ایران یادآور شد: برای همه ورزشکاران حاضر در کاروان ایران آرزوی موفقیت می‌کنم و امیدوارم این مدال این مدال طلا شروع کسب مدال‌های بیشتر برای ورزشکاران کشورمان باشد.
وی خاطرنشان کرد: تمرینات زیادی را زیر نظر مریم طالبی سرمربی تیم ملی پشت سر گذاشتیم و به خوبی آماده حضور در این رویداد شدیم. سطح کیفی مسابقات بالا بود و خوشحالم به اولین مدال دوران حرفه‌ای رسیدم.
انتهای پیام
