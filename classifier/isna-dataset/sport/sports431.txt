سرمربی لهستان: لیگ ملت‌ها خیلی مهم نیست/ تمرکز ما روی انتخابی المپیک است
سرمربی تیم والیبال لهستان معتقد است رقابت‌های انتخابی المپیک به مراتب برای او نسبت به لیگ ملت‌ها اهمیت دارد.
به گزارش ایسنا و به نقل از اسپورتال، تیم ملی والیبال لهستان با قرار گرفتن بین ۶ تیم نخست دور مقدماتی، جواز حضور در مرحله نهایی لیگ ملت‌های والیبال را به دست آورد و در این مرحله باید برابر ایران و برزیل دیدار کند.
ماه آینده رقابت‌های بین قاره‌ای و انتخابی المپیک برگزار خواهد شد و در ادامه لهستان باید در رقابت‌های قهرمانی اروپا و سپس جام جهانی رقابت کند.
ویتال هنین سرمربی تیم والیبال لهستان گفت: لیگ ملت‌ها خیلی برای ما در اولویت قرار ندارد و ما اهمیت بیشتری به رقابت‌های دیگر خواهیم داد.
این صحبت‌ها نشانگر این است که لهستان نمی‌خواهد به مراحل نهایی لیگ ملت‌ها برسد. رسیدن به المپیک ۲۰۲۰ باید در اولویت تیم والیبال لهستان باشد و به همین خاطر نمی‌شود تیم والیبال لهستان در تمامی رقابت‌های پیش رو بتواند در صدر قرار داشته باشد و پیش برود.
همچنین یک خبر بد برای لهستانی‌ها اینکه بارتوژ کورک یکی از ستاره‌های این تیم به دلیل مصدومیت نمی‌تواند در رقابت‌های انتخابی المپیک تیم والیبال لهستان را همراهی کند.
به گزارش ایسنا، تیم والیبال ایران در اولین دیدار خود از دور نهایی لیگ ملت‌های جهان باید برابر لهستان قرار گیرد و سپس با برزیل صف آرایی خواهد داشت. از بین این ۳ تیم، دو تیم راهی نیمه نهایی لیگ ملت‌ها خواهند شد.
انتهای پیام
