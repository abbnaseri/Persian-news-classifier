سپاهان رسما خواستار جذب امیری شد + سند
باشگاه سپاهان با ارسال نامه‌ای به باشگاه ترابزون اسپور خواستار جذب وحید امیری برای فصل جدید شد. 
به گزارش ایسنا و به نقل از سایت yeniakit، وحید امیری، بازیکن ایرانی نتوانست با تراکتورسازی قرارداد امضا کند که هدایت این تیم را مصطفی دنیزلی بر عهده دارد. اکنون باشگاه سپاهان با ارسال ایمیل به باشگاه ترابزون، به طور رسمی خواستار جذب این بازیکن ایرانی شده است.

در این ایمیل باشگاه فولاد مبارکه ضمن ابراز تمایل به جذب امیری، از سران تیم ترکیه‌ای خواسته است تا رقم پیشنهادی‌شان را برای فروش این بازیکن ایرانی اعلام کنند.
به گزارش ایسنا، سپاهان نایب قهرمان لیگ برتر ایران بعد از چند سال غیبت، جواز حضور در لیگ قهرمانان آسیا را به دست آورده است و امیر قلعه‌نویی امیدوار است با تقویت این تیم بتواند در فصل جدید، در لیگ ایران و لیگ قهرمانان تیمی مدعی داشته باشد.
انتهای پیام
