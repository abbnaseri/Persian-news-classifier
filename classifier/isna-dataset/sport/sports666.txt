سنگربان والنسیا رسماً به بارسلونا پیوست
سنگربان برزیلی والنسیا با بارسلونا به توافق نهایی رسید تا جایگزین سیلسن در این تیم شود.
به گزارش ایسنا و به نقل از اسکای اسپورت، بارسلونا برای جایگزین سیلسن خیلی سریع به نتیجه نهایی رسید. سنگربان برزیلی والنسیا با آبی اناری‌ها به توافق رسید و قرارداد امضا کرد.
سایت رسمی باشگاه والنسیا خبر جدایی نوربرتو موارا (نتو) و پیوستن او به بارسلونا را تأیید کرد.
در بیانیه باشگاه والنسیا آمده است: والنسیا باید از نتو که دو فصل خوب را پشت سر گذاشت تشکر کند و برای او در تیم جدیدش آرزوی موفقیت می‌کنیم.
رسانه‌های اسپانیایی رقم این انتقال را ۳۵ میلیون یورو اعلام کرده‌اند.
پیوستن نتو به بارسلونا در حالی است که سیلسن سنگربان دوم این تیم به والنسیا پیوست.
انتهای پیام
