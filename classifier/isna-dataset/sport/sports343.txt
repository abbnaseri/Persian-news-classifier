جریمه سنگین برای مارسلو به خاطر امتناع از دادن تست الکل 
مدافع رئال مادرید به ماموران اجازه نداد تست الکل بگیرند و او علاوه بر جریمه گواهینامه‌اش را نیز از دست داد. 
به گزارش ایسنا و به نقل از آس، مارسلو پس از اینکه تیته (سرمربی تیم ملی فوتبال برزیل) او را برای کوپا آمه‌ریکا ۲۰۱۹ دعوت نکرد تصمیم گرفت تعطیلاتش را به همراه خانواده در ریو دو ژانیرو سپری کند. مدافع رئال مادرید به نظر می‌رسید در حال لذت بردن از تعطیلاتش است و این موضوع را با منتشر کردن تصاویری در شبکه‌های اجتماعی نشان داد. بازیکن برزیلی به همراه پسرش در ایپانما فوتبال بازی می‌کرد.
با این حال چند شب پیش در خیابان‌های ریو با مشکل روبرو شد. پلیس ماشین او را برای تست الکل متوقف کرد. مارسلو اجازه نداد ماموران از او تست بگیرند و ترجیح داد جریمه ۶۷۵ یورویی را پرداخت کند.
ماموران این صحنه را گزارش دادند و در نهایت برای یک سال گواهینامه مارسلو توقیف شد.
انتهای پیام
