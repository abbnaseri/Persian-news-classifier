برانکو خطاب به بازیکنان: قدردان شما هستم
سرمربی سابق پرسپولیس پیامی خطاب به بازیکن تیم سابق خود منتشر کرد.
به گزارش ایسنا، برانکو ایوانکوویچ که حالا او را باید سرمربی الاهلی عربستان بنامیم پیامی خطاب به بازیکنان پرسپولیس منتشر کرد. در این پیام آمده است: بازیکنان عزیز من واقعاً قدردان شما برای این چهار سال هستم. فراز و نشیب‌هایی داشتیم ولی در نهایت توانستیم به هدفمان برسیم. حقیقت گفته شد. شما لایق نام بزرگ پرسپولیس هستید و می‌خواهم بدون توجه به چالش‌های پیش رو به خودتان باور داشته باشید. من از رسیدن شما به موفقیت‌ها هیجان زده خواهم شد. می‌خواهم برای روزهای بد من را ببخشید و بدانید پیشرفت و موفقیت شما هدف من بود. موفق باشید.
انتهای پیام
