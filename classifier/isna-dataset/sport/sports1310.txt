رکوردی خاص برای کی‌روش
سرمربی تیم ملی فوتبال کلمبیا از سال ۲۰۰۲ تا الان در هیچ بازی نخست خود تیمش را شکست خورده از میدان خارج نکرده است.
به گزارش ایسنا و به نقل از افه (EFE)، کارلوس کی‌روش بعد از ۸ سال حضور در ایران تصمیم گرفت که از این تیم جدا شود و هدایت تیم ملی فوتبال کلمبیا را برعهده بگیرد. کی‌روش شروع بسیار خوبی با کلمبیا در کوپا آمه‌ریکا داشت و توانست در دیدار نخست برابر آرژانتین مدعی با دو گل به پیروزی برسد.
کلمبیا ۱۲ سال بود که در یک دیدار رسمی موفق به شکست آرژانتین نشده بود. کی‌روش با پیروزی که تیمش در این دیدار به دست آورد یک رکورد خاص را به جای گذاشت.
تیم‌های این سرمربی پرتغالی از سال ۲۰۰۲ تا الان در بازی نخست خود در هیچ رقابتی تن به شکست نداده‌اند تا جایی که این برای هفتمین بار است که تیم کی‌روش در بازی نخست تن به شکست نمی‌دهد.
اولین بار در سال ۲۰۰۲ که کی‌روش هدایت تیم ملی فوتبال آفریقا جنوبی را برعهده داشت در دیدار برابر بورکینا فاسو به تساوی دست پیدا کرد.
در جام جهانی ۲۰۱۰ تیم ملی فوتبال پرتغال با هدایت کی‌روش برابر ساحل عاج در دیدار نخست به تساوی دست پیدا کرد.
از سال ۲۰۱۱ تا ۲۰۱۸ کی‌روش هدایت تیم ملی فوتبال ایران را برعهده داشت و تیم او در نه در دیدارهای افتتاحیه جام جهانی و نه در جام ملت‌های آسیا تن به شکست نداد.
کی‌روش با کلمبیا هم در بازی نخست خود در کوپا آمه ریکا نه تنها تن به شکست نداد بلکه تیمش را هم پیروز برابر آرژانتین از میدان خارج کرد.
انتهای پیام
