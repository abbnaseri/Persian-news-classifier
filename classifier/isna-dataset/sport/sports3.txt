والیبالیست‌های ایران تست دوپینگ دادند
۵ بازیکن تیم ملی والیبال ایران پیش از آغاز بازی‌های فینال لیگ ملت‌های ۲۰۱۹ در شیکاگو، تست دوپینگ دادند.
به گزارش ایسنا، افسران آژانس بین‌المللی مبارزه با دوپینگ در محل اردوی تیم ملی والیبال ایران در شیکاگو حاضر شدند و همزمان با مراسم شام ملی پوشان، از ۵ بازیکن تیم ملی تست دوپینگ گرفتند.
سیامک افروزی پزشک تیم ملی با اعلام این خبر گفت: ۵ بازیکن ایران پیش از این از سوی افسران این آژانس انتخاب شده بودند تا تست‌های دوپینگ را سپری کنند و به این ترتیب آقایان معروف، موسوی، قائمی، فیاضی و عبادی پور تست‌های مورد نظر را پشت سر گذاشتند. این تست‌ها ساعت ۲۰ به وقت محلی و در محل اردوی تیم ایران برگزار شد.
انتهای پیام
