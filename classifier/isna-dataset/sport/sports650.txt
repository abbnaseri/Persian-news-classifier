ویلموتس: کی‌روش عملکرد بسیار خوبی داشت 
سرمربی تیم ملی فوتبال ایران گفت: کارلوس کی‌روش سرمربی سابق ایران عملکرد بسیار خوبی داشت و حالا من این راه را می‌خواهم ادامه دهم.
به گزارش ایسنا، مارک ویلموتس سرمربی تیم ملی فوتبال ایران در پاسخ به این سوال که چرا ایران را برای مربیگری انتخاب کرد؟ گفت: هیچ وقت ندیده بودم این قدر برای مذاکره با من تلاش و وقت گذاشته شود. من این تلاش را از فدراسیون فوتبال ایران دیدم. خیلی‌ها گزینه مربیگری در ایران بودند. من بارها در اروپا مربیگری کردم و حالا می‌خواهم فرهنگ جدیدی را تجربه کنم.
وی افزود: چه کسی خوش شانس‌تر از این است که هدایت تیم اول آسیا را برعهده بگیرد؟ کارلوس کی‌روش سرمربی سابق ایران عملکرد بسیار خوبی داشت و حالا من این راه را می‌خواهم ادامه دهم.


انتهای پیام
