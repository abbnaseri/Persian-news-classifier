بازدید مسوولان سازمان لیگ از ورزشگاه امام رضا(ع)
صبح امروز سعید فتاحی و سایر مسوولان سازمان لیگ از ورزشگاه امام رضا (ع) بازدید کردند.
به گزارش ایسنا، به دنبال اتفاقات پیش‌آمده در فینال جام حذفی در اهواز و تاکید فدراسیون فوتبال بر تأمین امنیت ورزشگاه‌ها، مسؤولان سازمان لیگ چند روزی ست که برای بررسی محل برگزاری مسابقات لیگ برتر، به دنبال بازدید از استادیوم‌ها هستند.
مسؤولان سازمان لیگ پس از بازدید از چند ورزشگاه در شهرهای دیگر، امروز به مشهد سفر کردند تا از ورزشگاه امام رضا (ع) بازدید کنند.
در این بازدید سعید فتاحی، رئیس کمیته مسابقات سازمان لیگ که به حکم کمیته اخلاق فدراسیون فوتبال محروم شده است، محمدحسین حمیسی، مهندس سهیل مهدی، به همراه مجتبی سرآسیایی، قائم‌مقام باشگاه شهرخودرو خراسان و مسؤولان تربیت‌بدنی آستان قدس رضوی و اداره کل ورزش و جوانان خراسان رضوی حضور داشتند.
انتهای پیام
