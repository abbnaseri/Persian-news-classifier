معروف برترین پاسور و موسوی بهترین مدافع هفته سوم
طبق آمار فدراسیون جهانی، سعید معروف به عنوان برترین پاسور و محمد موسوی به عنوان برترین مدافع روی تور هفته سوم لیگ ملت‌ها انتخاب شدند.
به گزارش ایسنا، در پایان هفته سوم لیگ ملت‌های والیبال ۲۰۱۹ فدراسیون جهانی والیبال (FIVB) اسامی برترین بازیکنان در پست‌های مختلف را معرفی کرد که اسامی ملی‌پوشان ایران نیز در جمع برترین‌های این هفته قرار دارد.
در حال حاضر سعید معروف به عنوان بهترین پاسور و سید محمد موسوی به عنوان برترین مدافع روی تور در صدر و بالاتر از رقبای خود قرار دارند.
امیر غفور نیز با ۱۵۱ امتیاز در جایگاه سوم امتیاز آورترین بازیکن و در جایگاه دوم بهترین مهاجمان قرار دارد.
محمدرضا حضرت‌پور هم به عنوان برترین دریافت کننده (لیبرو) در جایگاه چهارم قرار دارد.
امتیازآورترن بازیکنان: ۱- شارنون ورنون (کانادا)، ۱۵۸ امتیاز ۲- گابریله نلی (ایتالیا)، ۱۵۷ امتیاز ۳- امیر غفور (ایران)، ۱۵۱ امتیاز
بهترین مهاجمان: ۱- ریکاردو لوکارلی، برزیل ۲- امیر غفور ۳- برونو لیما، آرژانتین
بهترین مدافعان: ۱- سید محمد موسوی (ایران) ۲- ژجیا ژانگ (چین) ۳- پیتر کرسمانوویچ (صربستان)
بهترین زننده سرویس: ۱- ایگور کلیوکا (روسیه) ۲- گابریله نلی (ایتالیا) ۳- شارون ورنون (کانادا)
بهترین پاسورها: ۱- سعید معروف (ایران) ۲- سیمونه جانلی (ایتالیا) ۳- آنتونی بیزار (فرانسه)
بهترین توپگیرها: ۱- فابیو بالاسو (ایتالیا) ۲- سانتیاگو دانانی (آرژانتین) ۳- ژنیا گربنیکوف (فرانسه) . . . ۷- محمدرضا حضرت‌پور (ایران) ۸- میلاد عبادی‌پور (ایران)
بهترین دریافت کننده‌ها: ۱- جولین زنگر (آلمان) ۲- سانتیاگو دانانی (آرژانتین) ۳- روبن شوت (آلمان) ۴- محمدرضا حضرت‌پور (ایران)
انتهای پیام
