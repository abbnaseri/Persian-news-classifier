تنیس ایران حریفانش در دیویس کاپ را شناخت
رقبای تیم ملی تنیس ایران در مسابقات گروه سه دیویس کاپ مشخص شدند. 
به گزارش ایسنا، قرعه کشی مسابقات گروه سه دیویس کاپ منطقه آسیا و اقیانوسیه برگزار شد و ایران رقبای خود را در این مسابقات شناخت.
بر این اساس تیم ایران در گروه B با تیم‌های قطر، سوریه و مالزی هم گروه است. در گروه A هم تیم‌های ویتنام، کویت، سریلانکا، سنگاپور حضور دارند.
مسابقات از فردا (چهارشنبه) آغاز می‌شود که تیم ایران در اولین دیدار خود با سوریه بازی دارد. بازی‌های دوم و سوم ایران به ترتیب با مالزی و قطر است.
یکی از نکات قابل توجه در این مسابقات این است که قرار است قوانین جدید در مورد دیویس کاپ ماه آینده توسط فدراسیون جهانی مشخص می‌شود از این رو به طور قطعی مشخص نیست که چند تیم صعود می‌کنند و چند تیم سقوط. به گفته سرمربی تیم ملی حتی سرداور مسابقات هم از این موضوع بی اطلاع است.
مسابقات گروه سه به میزبانی سنگاپور برگزار می‌شود و برای ایران شاهین خالدان، آرش و کیارش سوری و حسام یزدی بازی می‌کنند.
انتهای پیام
