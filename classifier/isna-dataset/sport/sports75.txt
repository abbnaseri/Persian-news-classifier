مهاجم خارجی مدنظر استقلال وارد تهران شد
مهاجم خارجی و اهل مالی مدنظر استقلال به تهران رسید.
به گزارش ایسنا، شیخ دیاباته، مهاجم ۳۱ ساله اهل مالی که پس از توافق اولیه با مدیران استقلال قرار شد برای انجام تست‌های پزشکی به تهران بیاید، دقایقی پیش وارد تهران شد.
این مهاجم که سابقه بازی در لیگ‌های سری‌آ ایتالیا و لوشامپیونه را دارد، فردا (دوشنبه) تست‌های پزشکی‌اش را انجام می‌دهد تا پس از آن قراردادش را با استقلال امضا کند.
انتهای پیام
