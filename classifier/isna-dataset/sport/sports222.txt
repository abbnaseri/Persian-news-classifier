بحران در تیم برانکو
سایت عربستانی از وضعیت بد تیم الاهلی عربستان که هدایت آن را برانکو ایوانکوویچ برعهده گرفته خبر داد.
به گزارش ایسنا و به نقل از یورو اسپورت، برانکو ایوانکوویچ بعد از کسب موفقیت‌های پی‌درپی در پرسپولیس این تیم را ترک کرد و راهی الاهلی عربستان شد. به نظر می رسد که برانکو روزهای سختی را در این تیم عربستان تجربه خواهد کرد، چرا که تیم او خیلی زود به بحران خورده است.
یورو اسپورت عربی نوشت، مشکل نخست و بزرگ الاهلی سنگربان اصلی این تیم است تا جایی که محمد العویس سه روز است که حاضر به تمرین کردن نیست و در اردوی اتریش هم تیم را همراهی نخواهد کرد.
این دروازه‌بان باتجربه برای باشگاه الاهلی شرط گذاشته که تا مطالبات مالی او پرداخت نشود تمرین نخواهد کرد.
مشکل دیگر الاهلی ضرر 6 میلیون یورویی این باشگاه به خاطر جدایی یکی از بازیکنان کلیدی این تیم است.
یورو اسپورت در ادامه نوشت، باشگاه الاهلی دو سه بازیکن خارجی را در فهرست تابستانی خود قرار داده بود اما هیچ‌کدام از این بازیکنان حاضر نشدند که راهی این تیم شوند و ترجیح دادند که تیم های دیگر را انتخاب کنند تا این تیم برای تقویت خود هم به مشکل بخورد.
انتهای پیام
