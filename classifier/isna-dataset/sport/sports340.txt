مردان هاکی ایران به دنبال کسب هشتمین قهرمانی آسیا 
سرمربی تیم ملی هاکی گفت: آخرین مرحله اردوی تیم ملی هاکی به همت اداره ورزش و جوانان ورزقان و مس سونگون به مدت یک هفته در شهر ورزقان در حال برگزاری است.
به گزارش ایسنا، تیم ملی هاکی ایران ۲۲ تا ۳۰ تیرماه به مسابقات داخل سالن قهرمانی آسیا اعزام می‌شود. آخرین مرحله از اردوی آماده سازی تیم مردان در شهر تبریز در حال برگزاری است.
ابوالفضل یوسفی، سرمربی تیم ملی هاکی در گفت‌وگو با ایسنا در این مورد بیان کرد: برای شرکت در این اردو از ۱۵ بازیکن دعوت شده که این افراد بازیکنان منتخبی از اردوهای قبلی بودند که گلچین شده‌اند و از بین آن‌ها ۱۲ نفر برای مسابقات آسیایی انتخاب می‌شوند. امیدوارم برای هشتمین بار از عنوان قهرمانی‌مان دفاع کنیم.
مهدی شاهرخی، پیام لشگری، محمد اثنی عشری، وحید صمدی، ساسان حاتمی نژاد، بهداد بیرانوند، محمد کریمی، علیرضا چزانی، امیرمهدی میرزاخانی، بهنام سعدی، نوید طاهری راد، حمید نورانیان، محسن بهلولی، یعقوب بهرامی و رضا نوروز زاده در این مرحله از اردو حضور دارند.
هاکی‌بازان حاضر در این اردوی شش‌روزه تمرینات خود را زیر نظر ابوالفضل یوسفی سرمربی، رضا عباسی و مسعود بهلولی مربیان تیم ملی در سالن ورزشی خانه هاکی ورزقان پیگیری می‌کنند.
انتهای پیام
