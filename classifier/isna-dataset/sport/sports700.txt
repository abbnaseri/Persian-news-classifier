شعار علیه عرب و احمدزاده در تمرین پرسپولیس/ استارت سرخ‌پوشان زیر نظر باقری
هواداران پرسپولیس در نخستین تمرین این تیم در فصل جدید، خواستار استعفای اعضای هیات مدیره و مدیرعامل باشگاه شدند.
به گزارش ایسنا، نخستین تمرین تیم فوتبال پرسپولیس در فصل جدید، عصر امروز (چهارشنبه) با حضور ١٩ بازیکن در ورزشگاه شهید کاظمی برگزار شد.
با توجه به اینکه هنوز سرمربی جدید پرسپولیس معرفی نشده است، تمرین امروز زیر نظر کریم باقری برگزار شد.
حدود ٢٠٠ هوادار نخستین تمرین پرسپولیس را از نزدیک تماشا کردند.
کریم باقری پیش از آغاز رسمی تمرین، جلسه کوتاهی با بازیکن برگزار کرد.
علیرضا بیرانوند، مهدی ترابی، فرشاد احمدزاده، علی علیپور، احمد نوراللهی، راداشویچ امروز غایب بودند.
در مقطعی از تمرین امروز هواداران حاضر علیه ایرج عرب، مهدی محمدنبی و جعفر کاشانی شعار سر دادند و خواستار استعفای اعضای هیأت مدیره مدیرعامل باشگاه شدند. این هواداران همچنین تک تک بازیکنان را تشویق کردند. آن‌ها در ادامه شعارهای توهین آمیزی علیه فرشاد احمدزاده سر دادند. این شعارها در پایان تمرین به درگیری میان یک لیدر و یک هوادار هم منجر شد.
در اواخر تمرین با وجود اینکه عوامل حراست سعی داشتند سکو‌ها را تخلیه کنند اما برخی هواداران حاضر به ترک مجموعه شهید کاظمی نبودند. یکی از لیدر‌ها در این هنگام به فریاد می‌زد: پندار خمارلو کجاست؟ پنهان شده است؟

انتهای پیام
