یک طلا و یک برنز برای بانوان بدمینتون باز ایران در مسابقات ساحل عاج
بدمینتون بازان ایران در مسابقات بین المللی ساحل عاج صاحب یک طلا و یک برنز شدند.
به گزارش ایسنا و به نقل از فدراسیون بدمینتون، در مرحله فینال جدول دونفره بانوان مسابقات بدمینتون ساحل عاج تیم ایران موفق شد با شکست حریفش مدال طلا بگیرد.
در این دیدار تیم ثریا آقایی و ثمین عابد خجسته توانست تیم مصر را با نتیجه ۲ بر صفر شکست دهد و عنوان قهرمانی را به دست آورد.
در مرحله نیمه نهایی جدول انفرادی نیز آقایی در دیدار با نماینده میانمار با نتیجه ۲ بر صفر شکست خورد و مدال برنز مشترک را گرفت.
انتهای پیام
