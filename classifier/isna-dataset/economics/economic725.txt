۹ دلیل برای خرید خودروهای برقی
شهروندان زیادی در جهان تمایل دارند که از خودروهای برقی و دوستدار محیط زیست استفاده کنند اما به دلایل متعددی هنوز به سمت و سوی خریداری این وسائل نقلیه جذب نشده‌اند. 
به گزارش ایسنا، بسیاری از کشورهای جهان قصد دارند با هدف مقابله با آلودگی هوا و کاهش میزان انتشار آلاینده‌ها و گازهای گلخانه‌ای و حفظ بیشتر محیط زیست، خودروهای تمام الکتریکی و برقی را به تولید انبوه برسانند.
افزایش روزافزون خودروهای برقی و محبوبیت استفاده بیشتر از این خودروهای پاک، موجب شده است شرکت‌های خودروسازی در سراسر جهان به رقابتی تنگاتنگ پرداخته و هر یک از برنامه‌های خود برای طراحی و تولید خودروهایی بهتر و با توان پیمایش بیشتر رونمایی کنند.
بدین ترتیب شرکت‌های خودروسازی بزرگی تصمیم گرفته‌اند که تغییر رویکرد داده و به سمت و سوی ساخت و طراحی خودروهای برقی و الکتریکی و هیبریدی بپردازند تا در سال‌های آینده، مشتریان خودرو بیشتر به خرید این محصولات روی بیاورند.
بر اساس تازه‌ترین آمارهای منتشر شده از سوی مؤسسه تحقیقاتی DoneDeal ، تعداد جست و جوهای آنلاین و اینترنتی کاربران در محیط وب برای کلمات کلیدی "خودروهای هیبریدی" و "خودروهای برقی و الکتریکی" در طول دو سال اخیر ۲۴۴ درصد رشد و افزایش یافته است.
میزان فروش و استقبال مشتریان از وسایل نقلیه هیبریدی و برقی نیز در کشورهای متعددی علی‌الخصوص کشورهای اروپایی و آمریکای شمالی افزایش قابل ملاحظه‌ای یافته است. به گونه‌ای که از ژانویه سال جاری میلادی، حدود هفت هزار و ۵۰۰ دستگاه خودروی هیبریدی و دو هزار دستگاه خودروی الکتریکی در ایرلند به فروش رفته است که در مقایسه با مدت مشابه سال گذشته شاهد یک رشد ۱۲ درصدی بوده است.
به تازگی تحلیلگران و کارشناسان با بررسی‌های متعددی که انجام داده‌اند تخمین زده‌اند که تا سال ۲۰۳۰ میلادی تنها حدود ۶۹ درصد از خودروهای جدید در ایالات متحده آمریکا بنزینی باشد و مابقی آنها، هیبریدی، برقی و پلاگین هیبریدی باشند.
این آمار بر خلاف آنچه بسیاری از کارشناسان انتظار دارند، نشان می‌دهد که خودروهای بنزینی همچنان سهم بسیار بزرگی از بازارهای فروش خودرو را در جهان به خود اختصاص خواهند داد این در حالیست که خریداری وسایل نقلیه برقی از سوی مشتریان و علاقمندان از مزایای متعددی برخوردار است که در زیر به مهم‌ترین آنها خواهیم پرداخت:
۱. خودرویی با تکنولوژی‌های جدید
۲. صرفه‌جویی در زمان
۳. زیبایی و جذابیت بصری
۴. رانندگی آسان و بدون صدا
۵. کمک به کاهش آلودگی هوا
۶. کمک به حفظ سلامت بشر، حیوانات و محیط زیست
۷. ایمنی بیشتر
۸. کمک به کاهش وابستگی به نفت و فرآورده‌های نفتی
۹. کمک به اقتصاد 
این کشورهای پیشگام در استفاده از وسایل نقلیه پاک و دوستدار محیط زیست سعی دارند با ارائه تسهیلات ویژه و تبلیغات گسترده، مردم و شهروندان خود را همواره به استفاده و خرید وسایل نقلیه برقی و هیبریدی تشویق و ترغیب کنند. دولت چین اعلام کرده است که تا سال ۲۰۲۵ میلادی باید حداقل یک دستگاه از پنج دستگاه خودرویی که در این کشور وجود دارد، برقی و هیبریدی باشد.
دولت‌های بسیاری همچون انگلستان، فرانسه، نروژ، اسپانیا، یونان، مکزیک، چین و هند از جمله پیشگامانی هستند که قصد دارند به منظور جلوگیری از آلودگی هوا، حفظ محیط زیست و کاهش دمای کره زمین، تولید و فروش خودروهای بنزینی و دیزلی را تا دهه ۲۰۳۰ و نهایتاً تا دهه ۲۰۴۰ میلادی (حدوداً دو دهه آینده) ممنوع و متوقف اعلام کنند.
انتهای پیام
