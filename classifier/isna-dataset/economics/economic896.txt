قیمت طلا، سکه و ارز در روز چهارشنبه
جدیدترین قیمت طلا، سکه و ارز در روز چهارشنبه ۲۹ خرداد را در این خبر بخوانید.
به گزارش ایسنا، در لحظه انتشار این گزارش قیمت هر عدد سکه تمام بهار آزادی طرح جدید چهار میلیون و ۶۳۵ هزار تومان (۵۰۰۰ تومان کاهش نسبت به دیروز) و قیمت هر عدد سکه تمام بهار آزادی طرح قدیم چهار میلیون و ۴۳۰ هزار تومان (۵۰ هزار تومان کاهش نسبت به دیروز) است.
همچنین هر عدد نیم سکه به قیمت دو میلیون و ۳۸۰ هزار تومان (۲۰ هزار تومان کاهش نسبت به دیروز)، ربع سکه یک میلیون و ۵۷۰ هزار تومان (۳۰ هزار تومان کاهش نسبت به دیروز) و هر عدد سکه یک گرمی به قیمت ۹۸۰ هزار تومان (۱۰ هزار تومان کاهش نسبت به دیروز) عرضه می‌شود.
قیمت هر گرم طلای ۱۸ عیار نیز ۴۲۷ هزار و ۷۲ تومان (۲۳۷۲ تومان افزایش نسبت به دیروز) و ارزش هر اونس طلای جهانی نیز ۱۳۴۳.۴۱ دلار (۳.۹۱ دلار کاهش نسبت به دیروز) است.
ادامه کاهش قیمت ارز
اما بانک‌ها و صرافی‌های مجاز بانک مرکزی امروز هم قیمت ارز را نسبت به روز گذشته کاهش دادند به طوری که قیمت خرید دلار در بانک‌ها که روز گذشته ۱۲ هزار و ۹۱۶ تومان بود، امروز به ۱۲ هزار و ۷۷۰ تومان رسیده است.
همچنین شعب ارزی بانک‌ها امروز هر یورو را ۱۴ هزار و ۲۹۵ تومان می‌خرند که قیمت این ارز نیز حدود ۲۰۰ تومان کاهش یافته است.
هر پوند انگلیس نیز امروز در شعب ارزی بانک‌ها به قیمت ۱۶ هزار و ۴۳ تومان خریداری می‌شود.
نرخ ارز مسافرتی
قیمت ارز مسافرتی در بانک‌ها همچنان از قیمت فروش آن در بازار بالاتر است؛ به طوری که قیمت فروش ارز مسافرتی در بانک‌ها ۱۵ هزار و ۱۳ تومان اعلام شده که با احتساب کارمزد به حدود ۱۵ هزار و ۶۰۰ تومان می‌رسد.
نرخ ارز در صرافی‌های بانکی
همچنین صرافی‌های مجاز بانک مرکزی قیمت دلار را نسبت به روز گذشته ۱۵۰ تومان کاهش دادند به طوری که قیمت خرید دلار در این صرافی‌ها ۱۳ هزار تومان و قیمت فروش آن ۱۳ هزار و ۱۰۰ تومان است.
این صرافی‌ها همچنین، امروز هر یورو را به قیمت ۱۴ هزار و ۹۰۰ تومان می‌خرند و ۱۵ هزار تومان می‌فروشند که این نرخ‌ها نیز نسبت به روز گذشته ۱۵۰ تومان کاهش داشته است.
انتهای پیام
