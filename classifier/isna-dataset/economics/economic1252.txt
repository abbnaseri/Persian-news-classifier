دلار به روند کاهشی بازگشت
قیمت ارز پس از یک روز افزایش، بار دیگر به روند نزولی خود بازگشت و دلار در صرافی‌های مجاز بانک مرکزی نسبت به روز گذشته ۱۵۰ تومان ارزان شد.
به گزارش ایسنا، بانک‌ها امروز (۲۲ خرداد) قیمت ارز را نسبت به روز گذشته کاهش دادند؛ به طوری که قیمت خرید دلار در بانک‌ها که روز گذشته ۱۲ هزار و ۷۲۲ تومان بود، امروز به ۱۲ هزار و ۵۲۸ تومان رسیده است.
همچنین قیمت خرید یورو نسبت به روز گذشته با کاهش همراه شد و شعب ارزی بانک‌ها امروز هر یورو را ۱۴ هزار و ۱۹۷ تومان می‌خرند که قیمت این ارز نیز حدود ۲۰۰ تومان کاهش یافته است.
هر پوند انگلیس نیز امروز در شعب ارزی بانک‌ها به قیمت ۱۵ هزار و ۹۳۴ تومان خریداری می‌شود.
قیمت ارز مسافرتی
قیمت ارز مسافرتی در بانک‌ها همچنان از قیمت فروش آن در بازار بالاتر است؛ به طوری که قیمت فروش ارز مسافرتی در بانک‌ها ۱۴ هزار و ۹۱۱ تومان اعلام شده که با احتساب کارمزد به حدود ۱۵ هزار و ۲۵۰ تومان می‌رسد.
قیمت ارز در صرافی‌های بانکی
اما صرافی‌های مجاز بانک مرکزی قیمت دلار را نسبت به روز گذشته ۱۵۰ تومان کاهش دادند؛ به طوری که قیمت خرید دلار در این صرافی‌ها ۱۲ هزار و ۸۰۰ تومان و قیمت فروش آن ۱۲ هزار و ۹۰۰ تومان است.
این صرافی‌ها همچنین، امروز هر یورو را به قیمت ۱۴ هزار و ۷۰۰ تومان می‌خرند و ۱۴ هزار و ۸۰۰ تومان می‌فروشند که این نرخ‌ها نیز نسبت به روز گذشته ۱۵۰ تومان کاهش داشته است.
انتهای پیام
