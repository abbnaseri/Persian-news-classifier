بیش از ۸۳ درصد روستاهای ایران ارتباط خانگی دارند
تعداد روستاهای دارای ارتباط خانگی بیش از ۵۱ هزار روستاست که درصد روستاهای دارای ارتباط را به بیش از ۸۳ می‌رساند.
به گزارش ایسنا، مطابق آمار منتشره در وب‌سایت سازمان تنظیم مقررات و ارتباطات رادیویی، تعداد روستاهای دارای ارتباط خانگی ایران، ۵۱ هزار و ۵۵۵ روستاست که این عدد در سال ۹۶ معادل ۵۵ هزار و ۳۲۵ روستا بوده است. همچنین درصد روستاهای دارای ارتباط خانگی ۸۳.۵۲ درصد است و این عدد در سال ۹۶، معادل ۸۹.۶۳ درصد بوده است.

دایری‌های سال ۹۷، ۲۹ میلیون و ۵۲۱ هزار و ۶۷۹ عدد بوده و این عدد در سال ۹۶ معادل ۳۰ میلیون و ۹۴۴ هزار و ۱۶۹ عدد بوده است. همچنین خطوط منصوبه در سال ۹۷، ۳۸ میلیون و ۴۵۹ هزار و ۴۶۴ عدد بوده که در سال ۹۶، این عدد ۳۷ میلیون و ۳۷۶ هزار و ۵۷۰ عدد بوده است.

همچنین ضریب نفوذ دایری در پایان سال ۹۷، ۳۵.۹۷ درصد بوده و ضریب نفوذ آن در سال ۹۶، ۳۸.۷۲ درصد بوده است.

انتهای پیام
