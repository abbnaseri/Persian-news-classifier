تکلیف بازار متشکل ارزی امروز مشخص می‌شود
عصر امروز (۲۵ خرداد) کارشناسان و مدیران ارزی بانک مرکزی و بازار متشکل ارزی درباره این بازار با حضور رییس کل بانک مرکزی تصمیم‌گیری می‌کنند.
به گزارش ایسنا، به دنبال مباحث مطرح شده در جلسه مدیران بازار متشکل ارزی و صرافی‌ها، بعدازظهر امروز کارشناسان و مدیران ارزی بانک مرکزی و بازار متشکل ارزی در دفتر رئیس کل بانک مرکزی موضوعات مطرح شده را با دکتر همتی مورد بحث و تصمیم‌گیری قرار خواهند داد.
طبق اعلام بانک مرکزی، رئیس کل این بانک تاکید دارد که هماهنگی کامل بین عوامل مختلف مرتبط با بازار قبل از عملیاتی شدن بازار صورت گیرد.
طبق آخرین اعلام مسئولان، قرار است بازار متشکل ارزی تا پایان خرداد ماه اجرایی شود.
انتهای پیام
