ارز مسافرتی چند؟
نرخ فروش ارز مسافرتی در بانک‌ها همچنان نسبت به بازار آزاد بالاتر است و امروز نیز با افزایشی ۳۵۰ تومانی نسبت به روز گذشته مبلغ ۱۵ هزار و ۴۰۰ تومان تعیین شد.
به گزارش ایسنا، بانک‌ها امروز (چهارم تیرماه) قیمت خرید دلار را نسبت به روز گذشته کاهش دادند؛ به طوری که قیمت خرید دلار در بانک‌ها که روز گذشته ۱۲ هزار و ۸۱۹ تومان بود، امروز با اندکی کاهش به ۱۲ هزار و ۷۲۰ تومان رسید.
همچنین شعب ارزی بانک‌ها امروز هر یورو را ۱۴ هزار و ۴۹۰ تومان می‌خرند که نسبت به روز گذشته کمی افزایش داشته است.
هر پوند انگلیس نیز امروز در شعب ارزی بانک‌ها به قیمت ۱۶ هزار و ۲۱۴ تومان خریداری می‌شود که نسبت به روز قبل ۱۰۰ تومان افزایش داشته است.
قیمت فروش ارز مسافرتی در بانک‌ها همچنان از قیمت فروش آن در بازار بالاتر است؛ به طوری که قیمت فروش ارز مسافرتی در بانک‌ها ۱۵ هزار و ۴۰۰ تومان اعلام شده که با احتساب کارمزد به حدود ۱۵ هزار و ۴۵۰ تومان می‌رسد.
نرخ خرید دلار در صرافی‌های مجاز بانک مرکزی امروز حدود ۱۳ و ۵۰۰ تومان و نرخ خرید یورو نیز ۱۴,۹۵۰ تومان است که نسبت به روز گذشته کمی افزایش را تجربه کرده است.
انتهای پیام
