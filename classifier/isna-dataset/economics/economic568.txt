کاهش تعداد دام سبک در کشور
مرکز آمار از کاهش سه درصدی تعداد دام سبک در کشور خبر داد.
به گزارش ایسنا، نتایج آمارگیری تغییرات ماهانه تعداد دام سبک در خرداد ١٣٩٨ نشان می‌دهد که تعداد گوسفند و بره موجود در دامداری‌های کشور ۴۷.۳ میلیون رأس و تعداد بز و بزغاله ۱۷.۵ میلیون رأس بوده است.
هر چند تعداد دام سبک نسبت به زمان مهر پارسال ٢٤ درصد افزایش یافته اما نسبت به اوج جمعیت این نوع دام از زمان شروع این طرح (اسفند ١٣٩٧) معادل سه درصد کاهش یافته است که خروج دام‌های پرواری از گله (عرضه برای کشتار) و کاهش زایش دام‌ها، مهمترین دلایل این موضوع است.
طبق طرح آمارگیری مرکز آمار، در خرداد امسال تعداد ٦٨٢ هزار رأس بره و ٣٦٥ هزار رأس بزغاله در بهره‌برداری‌های پرورش‌دهنده دام سبک کشور متولد شده است که کمترین مقدار از مهر ماه ١٣٩٧ تاکنون است.
انتهای پیام
