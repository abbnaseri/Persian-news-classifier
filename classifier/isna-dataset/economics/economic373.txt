حقایقی جالب درباره پیام‌رسان واتس‌اپ
واتس‌اپ که یکی از محبوب‌ترین اپلیکیشن‌های پیام‌رسان در جهان به شمار می‌رود، توسط کاربران در جهان از استقبال بی‌نظیری مواجه شده است.
به گزارش ایسنا، شرکت فیس‌بوک با در اختیار گرفتن و تصاحب شرکت واتس‌اپ در سال ۲۰۱۴، ۱۹ میلیارد دلار کسب کرد و از آن زمان تاکنون نیز با معرفی و افزودن قابلیت‌های جدید به دنبال جذب و حفظ طرفداران این پیام‌رسان محبوب بوده است.
اپلیکیشن پیام‌رسان واتس اپ که یکی از محبوب‌ترین و پرطرفدارترین پیام‌رسان‌های جهان است نیز از قابلیت Encryption End- to End یا رمزنگاری پیشرفته پشتیبانی می‌کند و از پروتکل‌های پیشرفته‌ای برای حفظ حریم شخصی کاربرانش برخوردار است.
این اپلیکیشن که برای تمامی سیستم‌های عامل اندروید، iOS و ویندوز قابل استفاده است، در سال ۲۰۱۶ میلادی لقب پرکاربردترین پیام‌رسان جهان را گرفت. واتس‌اپ از آن جهت ضریب امنیت سایبری بالایی دارد که مکالمات و اطلاعات مبادله شده میان کاربران و مخاطبان به صورت کامل محافظت شده بوده و مکالمات و اطلاعات شخصی و خصوصی آن‌ها از سوی نهادهای دیگر قابل رصد و ردگیری نخواهد بود.
بر اساس گزارش وب سایت digitalinformationworld ، به تازگی کارشناسان و محققان با بررسی نتایج حاصل از تحقیقات جدیدی که بر روی میزان استفاده از پیام رسان‌های مختلف از جمله واتس اپ به نتایج و حقایق جالبی درباره این پیام رسان سبزرنگ محبوب و پرطرفدار دست یافته و با انتشار آن سعی دارند نظر و توجه کاربران و علاقمندان به جهان تکنولوژی، شبکه‌های اجتماعی و پیام‌رسان‌ها را به خود جلب کنند.
در زیر به مهم‌ترین حقایق درباره اپلیکیشن پیام رسان واتس اپ خواهیم پرداخت:
۱. اپلیکیشن پیام رسان واتس اپ بالغ بر ۱.۵ میلیارد نفر کاربر از ۱۸۰ کشور جهان دارد.
۲. واتس اپ نخستین پیام رسان محبوب، پرکاربرد و پرطرفدار جهان محسوب می‌شود که بعد از آن، فیس بوک مسنجر با ۱.۳ میلیارد کاربر در جایگاه دوم قرار دارد..
۳. واتس اپ بالغ بر یک میلیارد نفر کاربر فعال در روز دارد.
۴. بزرگترین بازار واتس اپ، کشور هند است که بالغ بر ۲۰۰ میلیون کاربر فعال را در خود جای داده است که این رقم گاهاً به ۳۰۰ میلیون کاربر نیز می‌رسد.
۵. برزیل به عنوان دومین کشوری که بیشترین استفاده را از واتس اپ می‌کند، میزبان ۱۲۰ میلیون کاربر است.
۶. ایالات متحده آمریکا برخلاف انتظار، سهم کمی در استفاده از این پیام رسان دارد و سهم آن تنها ۲۳ میلیون کاربر در واتس اپ است.
۷. ضریب نفوذ واتس اپ در کشورهای هلند، اسپانیا و ایتالیا به ترتیب ۸۵ درصد، ۸۳ درصد و ۸۲ درصد گزارش و اعلام شده است.
۸. تعداد کاربرانی که هر روزه استوری و status در واتس‌اپ آپلود می‌کنند، از مرز ۴۵۰ میلیون نفر نیز گذشته و گوی رقابت را از اپلیکیشن اسنپ چت نیز ربوده است.
۹. نسخه تجاری این پیام رسان، واتس اپ بیزینس (whatsapp business) دارای بالغ بر سه میلیون نفر کاربر است.
۱۰. در هر لحظه به طور متوسط ۲۹ میلیون پیام در جهان از طریق پلتفرم واتس اپ ارسال می‌شود.
۱۱. در طول یک شبانه روز به طور متوسط ۶۵ میلیارد پیام در جهان از طریق پلتفرم واتس اپ ارسال می‌شود.
۱۲. کاربران واتس اپ در جهان به طور متوسط در طول یک شبانه روز ۲ میلیارد دقیقه را صرف تماس‌های صوتی و تصویری انجام شده از طریق این پلتفرم می‌کنند.
۱۳. در حد فاصل ماه‌های مه تا ژوئیه سال ۲۰۱۸ میلادی، کاربران در جهان به طور متوسط ۸۵ میلیارد ساعت در شبانه روز را صرف استفاده از واتس اپ کرده‌اند.
انتهای پیام
