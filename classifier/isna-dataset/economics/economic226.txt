قیمت طلا، سکه و ارز در روز چهارشنبه
جدیدترین قیمت طلا، سکه و ارز در روز چهارشنبه ۱۲ تیر ماه را در این خبر بخوانید.
به گزارش ایسنا، در لحظه انتشار این گزارش قیمت هر عدد سکه تمام بهار آزادی طرح جدید چهار میلیون و ۵۵۰ هزار تومان (۵۰ هزار تومان افزایش نسبت به دیروز) و قیمت هر عدد سکه تمام بهار آزادی طرح قدیم چهار میلیون و ۳۵۰ هزار تومان (۵۰ هزار تومان افزایش نسبت به دیروز) است.
هر عدد نیم سکه نیز به قیمت دو میلیون و ۳۳۰ هزار تومان (۳۰ هزار تومان افزایش نسبت به روز گذشته)، ربع سکه یک میلیون و ۵۰۰ هزار تومان (بدون تغییر نسبت به دیروز) و هر عدد سکه یک گرمی به قیمت ۹۸۰ هزار تومان (۱۰ هزار تومان افزایش نسبت به دیروز) فروخته می‌شود.
قیمت هر گرم طلای ۱۸ عیار نیز ۴۳۱ هزار و ۹۲۰ تومان (۶۶۹۵ تومان افزایش نسبت به روز گذشته) و ارزش هر اونس طلای جهانی نیز ۱۴۲۵.۸۴ دلار است.
قیمت ارز ثابت ماند
اما نرخ تمامی ارزها در بانک‌ها و صرافی‌های مجاز بانک مرکزی نسبت به روز گذشته تقریباً ثابت بوده است.
بانک‌ها امروز قیمت دلار را نسبت به روز گذشته ثابت نگه داشتند؛ به طوری که قیمت خرید دلار در بانک‌ها که روز گذشته ۱۲ هزار و ۴۳۱ تومان بود، امروز نیز با همین نرخ خریداری شد.
همچنین شعب ارزی بانک‌ها امروز هر یورو را ۱۴ هزار و ۳۱ تومان می‌خرند که قیمت این ارز نیز اندکی افزایش داشته است.
هر پوند انگلیس نیز امروز در شعب ارزی بانک‌ها به قیمت ۱۵ هزار و ۶۵۲ تومان خریداری می‌شود.
نرخ ارز مسافرتی
قیمت ارز مسافرتی در بانک‌ها همچنان از قیمت فروش آن در بازار بالاتر است؛ به طوری که قیمت فروش ارز مسافرتی در بانک‌ها ۱۴ هزار و ۷۳۶ تومان اعلام شده که با احتساب کارمزد به حدود ۱۵ هزار تومان می‌رسد.
نرخ ارز در صرافی‌های بانکی
اما صرافی‌های مجاز بانک مرکزی قیمت دلار را نسبت به روز گذشته ثابت نگه داشتند؛ به طوری که قیمت خرید دلار در این صرافی‌ها ۱۲ هزار و ۷۰۰ تومان و قیمت فروش آن ۱۲ هزار و ۸۰۰ تومان است.
این صرافی‌ها همچنین، امروز هر یورو را به قیمت ۱۴ هزار و ۶۰۰ تومان می‌خرند و ۱۴ هزار و ۷۰۰ تومان می‌فروشند که این نرخ‌ها نیز نسبت به روز گذشته ثابت بوده است.
انتهای پیام
