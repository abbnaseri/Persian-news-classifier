خرید تضمینی گندم مازاد بر نیاز کشاورزان از ۲.۵ میلیون تن گذشت
 از آغاز فصل برداشت تا تاریخ نوزدهم خردادماه، ۲ میلیون و ۵۴۸ هزار و ۵۸۶ تن گندم مازاد بر نیاز کشاورزان به صورت تضمینی خریداری شده است.
به گزارش ایسنا به نقل از وزارت جهاد کشاورزی، براساس اعلام مرکز فناوری اطلاعات و ارتباطات این وزارتخانه، این میزان خرید نسبت به مدت مشابه سال قبل ۲.۴ درصد رشد داشته است.
براساس این گزارش، ارزش گندم خریداری شده ۴ هزار و ۴۰۶ میلیارد تومان بوده که تاکنون ۳ هزار و ۳۱۹ میلیارد تومان از بهای آن به گندمکاران پرداخت شده است.
استان‌های خوزستان با یک میلیون و ۲۷۴ هزار تن، فارس با ۲۷۸ هزار تن و گلستان با ۲۶۱ هزار تن تاکنون بیشترین میزان خرید گندم از کشاورزان را داشته‌اند.
انتهای پیام
