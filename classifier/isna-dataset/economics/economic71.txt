کدام شرکت‌ها بیشترین درآمد را از توسعه بازی‌ها به جیب زدند؟
شرکت‌های توسعه دهنده اپلیکیشن‌های بازی بسیاری در جهان وجود دارند که همواره فعالیت آنها منجر به کسب درآمد هنگفتی می‌شود.
به گزارش ایسنا، شرکت‌های توسعه دهنده اپلیکیشن‌های بازی در جهان در سال‌های اخیر درآمد هنگفتی را از توسعه، ارائه و انتشار اپلیکیشن‌های بازی و فعالیت در صنعت گیمینگ به جیب زده‌اند که حالا بر اساس گزارشی که در وب سایت digitalinformationworld آمده است، شرکت‌های سهامی عام متعددی در جهان هستند که بیشترین درآمد را از ارائه نرم افزارهای بازی و گیمینگ در سال ۲۰۱۸ میلادی کسب کرده‌اند که در زیر به ترتیب از جایگاه نخست تا دهم ذکر شده است:

۱. شرکت چینی تِن‌سنت: ۱۹.۷ میلیارد دلار
۲. سونی: ۱۴.۲ میلیارد دلار
۳. مایکروسافت: ۱۲.۸ میلیارد دلار
۴. اپل: ۹.۵ میلیارد دلار
۵. اکتیویژن و بلیزارد: ۶.۹ میلیارد دلار
۶. گوگل: ۶.۵ میلیارد دلار
۷. نت ایز: ۶.۲ میلیارد دلار
۸. ای اِی: ۴.۳ میلیارد دلار
۹. بوندای نامکو: ۲.۷ میلیارد دلار
طبق نمودار بالا، شرکت ژاپنی سونی موفق شده است از بزرگترین رقیب خود یعنی مایکروسافت که هر دو توسعه دهنده کنسول‌های بازی پلی استیشن و ایکس باکس و بازی‌های مربوط به آن هستند، سبقت بگیرد و درآمدزایی و سودآوری خود را به میزان قابل توجهی نسبت به آن افزایش دهد. همچنین سونی و مایکروسافت، هر دو جایگاه بالاتری در مقایسه با شرکت اپل قرار گرفته‌اند.
این آمارها که از سوی مؤسسه آماری و تحقیقاتی statista منتشر شده است، نشان می‌دهد در مجموع بالغ بر ۸۲ میلیارد دلار در صنعت گیمینگ و بازی‌های موبایلی و کامپیوتری در جهان در گردش است که در مقام خود برای اقتصاد جهان و ارتقای سایر بخش‌های اقتصادی بسیاری از کشورها بسیار حائز اهمیت است.
انتهای پیام
