اختصاص پنل کاربری اینترنت به مشتریان اینترنت پرسرعت مخابرات 
مدیر عامل شرکت مخابرات ایران اعلام کرد: به همت متخصصان مخابرات، پنل کاربری اینترنت به منظور ارائه خدمات بهتر به مشتریان اینترنت پرسرعت مخابرات در اختیار این بخش از مشتریان قرار گرفت تا بتوانند با استفاده از درگاه adsl.tci.ir سریع‌ترین خدمات پشتیبانی اینترنت را دریافت کنند.
به گزارش ایسنا، سیدمجید صدری در صفحه اینستاگرام خود ضمن اعلام این خبر اظهار کرد: "از این پس با استفاده از این پنل کاربری و همچنین سامانه پشتیبانی ۲۰۲۰، درخواست‌های اینترنت، رفع نقص‌های احتمالی و همه موارد لازم برای پاسخگویی قابل پیگیری و پشتیبانی است.
این اطمینان را به مشتریان می‌دهم که با این امکان، در کوتاه‌ترین زمان، پاسخ درست و دقیق را درباره همه موارد مربوط به اینترنت خود دریافت کنند. "
انتهای پیام
