قیمت طلا، سکه و ارز در روز دوشنبه
نه تنها امروز در بازار طلا، سکه و ارز با کاهش قیمت مواجه بودیم، بلکه بانک‌ها و صرافی‌های مجاز بانک مرکزی نیز قیمت ارز را نسبت به روزهای گذشته کاهش دادند.
به گزارش ایسنا، قیمت سکه تمام بهار آزادی طرح جدید در بازار امروز (دوشنبه) چهار میلیون و ۵۵۵ هزار تومان است که نسبت به دیروز ۱۵ هزار تومان ارزان شده است.
همچنین هر گرم طلای ۱۸ عیار با ۴,۵۵۰ تومان کاهش قیمت، در طلافروشی‌ها ۴۲۹ هزار و ۱۵۰ تومان داد و ستد می‌شود.
سکه تمام بهار طرح قدیم نیز چهار میلیون و ۳۷۰ هزار تومان قیمت‌گذاری شده که ۱۰ هزار تومان کاهش قیمت را نسبت به روز گذشته نشان می‌دهد.
نیم‌سکه و ربع سکه هم به ترتیب دو میلیون و ۳۵۰ هزار تومان و یک میلیون و ۵۰۰ هزار تومان قیمت دارند که نیم سکه ثابت و ربع سکه ۳۰ هزار تومان افت قیمت را تجربه کرده‌اند.
سکه یک گرمی ۹۸۰ هزار تومان معامله می‌شود که نسبت به روز گذشته ۱۰ هزار تومان افت قیمت داشته است.
در بازارهای جهانی نیز هر اونس طلا ۱۴۰۵ دلار داد و ستد می‌شود.
قیمت ارز در بانک و صرافی‌های بانکی
در بازار ارز نیز امروز (دوشنبه) قیمت دلار در صرافی‌های مجاز بانک مرکزی با کاهش قیمت نسبت به روز گذشته همراه شد و به کانال ۱۲ هزار تومان رسید.
این صرافی‌ها همچنین، امروز هر یورو را به قیمت ۱۴ هزار و ۶۰۰ تومان خریدند و ۱۴ هزار و ۷۰۰ تومان فروختند که نسبت به روز گذشته ۱۰۰ تومان کاهش یافته است.
بانک‌ها هم امروز (۱۶ تیر) قیمت دلار را نسبت به روز گذشته کاهش دادند؛ به طوری که قیمت خرید دلار در بانک‌ها که روز گذشته ۱۲ هزار و ۶۲۵ تومان بود، امروز ۱۲ هزار و ۵۰۰ تومان خریداری شد.
نرخ ارز در صرافی‌های بانکی
همچنین شعب ارزی بانک‌ها امروز هر یورو را ۱۴ هزار و ۵۰ تومان خریدند که بیش از ۱۲۰ تومان کاهش قیمت دارد.
هر پوند انگلیس نیز امروز در شعب ارزی بانک‌ها ۱۵ هزار و ۶۳۰ تومان قیمت‌گذاری شد.
هر یورو مسافرتی نیز با احتساب کارمزد حدود ۱۴ هزار و ۷۱۷ تومان و با کارمزد ۱۴ هزار و ۸۰۰ تومان قیمت داشت که از بازار آزاد نرخ آن بالاتر است.
انتهای پیام
