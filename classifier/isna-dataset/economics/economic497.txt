حقایقی جالب درباره فرانک سوئیس
فرانک واحد پول ملی سوئیس و یکی از امن ترین ارزهای جهانی است.
به گزارش ایسنا به نقل از پایگاه فرانک کانورتر، سوئیس همواره یکی از اصلی ترین قطب های بانکی و مالی دنیا بوده و همین مساله باعث تبدیل شدن واحد پول آن یعنی فرانک به یکی از امن ترین ارزهای جهانی شده است. در ادامه با حقایقی جالب درباره فرانک آشنا می‌شوید:
۱- اسکناس ۱۰۰۰ فرانکی یکی از با ارزش ترین اسکناس های جهان است. به صورت کلی بانک مرکزی سوئیس اقدام به چاپ اسکناس های ۱۰فرانک، ۲۰فرانک، ۵۰فرانک، ۱۰۰ فرانک، ۲۰۰فرانک و ۱۰۰۰ فرانک و ضرب سکه های ۱،۲،۵ فرانکی و ۲۰، ۱۰ و ۵ سنتی می‌کند.
۲- سوئیس تا قرن ۱۹ دارای چندین واحد پولی مختلف بود اما از سال ۱۸۵۰ مقرر شد تا واحد پولی سوئیس تنها بر حسب یک واحد باشد. نخستین اسکناس فرانک در سال ۱۹۰۷ وارد چرخه پولی شد.
۳- تا دهه ۱۹۳۰ نقره پشتوانه فرانک بود اما پس از آن طلا جایگزین نقره شد.
۴- فرانک واحد پول سوئیس است اما توسط کشور لیختن اشتاین نیز مورد استفاده قرار می‌گیرد. با وجود نپیوستن سوئیس به اتحادیه اروپا و منطقه یورو، معمولا در سوئیس قیمت ها هم بر حسب فرانک و هم بر حسب یورو ارائه می‌شوند.
۵- اسکناس های فرانک سری جدید دارای دست کم ۱۵ مشخصه امنیتی هستند که کار جعل ان ها را بسیار دشوار می‌کند.
۶- اسکناس های ۲۰فرانکی جدید دارای قابلیت شست‌وشو هستند بدون اینکه رنگ آن ها عوض شود!
۷- اسکناس های سری جدید دارای اندازه کوچک ترین از اسکناس های قبلی هستند و به همین دلیل دستگاه های خودپرداز بانکی در سوئیس تغییر یافتند.
۸- رنگ های مورد استفاده در اسکناس های فرانک از سال ۱۹۱۰ تاکنون تغییر نکرده‌اند که در بین اسکناس های جهان یک رکورد محسوب می‌شود.
انتهای پیام
