کاربران اینستاگرامی بیش‌تر اهل کدام کشورند؟
تازه ترین آمارهای منتشره در آوریل 2019 فهرستی از 10 کشور را که کاربران آن بیش‌ترین استفاده از شبکه اجتماعی اینستاگرام را به نام خود ثبت کرده‌اند، نشان می‌دهد. 
به گزارش ایسنا، در تازه‌ترین آمارهای منتشره از سوی مؤسسه تحقیقاتی استاتیستا در ماه آوریل ۲۰۱۹ میلادی، فهرستی از ۱۰ کشور جهان که دارای بیش‌ترین تعداد کاربران شبکه اجتماعی اینستاگرام هستند، منتشر شده است که در آن، نام کاربران ایرانی اینستاگرام که در سال گذشته توانسته بودند رتبه هفتم این لیست را تصاحب کنند، دیگر به چشم نمی‌خورد و توسط کاربران سایر کشورها جایگزین شده است.
در زیر، فهرستی از بیش‌ترین تعداد کاربران اینستاگرامی در جهان را مشاهده می‌کنید:
۱. ایالات متحده آمریکا با ۱۱۰ میلیون کاربر فعال در ماه
۲. برزیل با ۶۶ میلیون کاربر فعال در ماه
۳. هند با ۶۴ میلیون کاربر فعال در ماه
۴. اندونزی با ۵۶ میلیون کاربر فعال در ماه
۵. روسیه با ۳۵ میلیون کاربر فعال در ماه
۶. ترکیه با ۳۴ میلیون کاربر فعال در ماه
۷. ژاپن با ۲۴ میلیون کاربر فعال در ماه
۸. انگلستان با ۲۲ میلیون کاربر فعال در ماه
۹. مکزیک با ۲۰ میلیون کاربر فعال در ماه
۱۰. آلمان با ۱۸ میلیون کاربر فعال در ماه
نمودار زیر نیز به وضوح آمار کاربران اینستاگرام فعال در ماه را به وضوح نشان می‌دهد.

در این نمودار می‌توان دریافت که ایالات متحده آمریکا، برزیل و هند به ترتیب در جایگاه‌های نخست تا سوم فهرست ۱۰ کشوری که کاربران آنها بیشترین استفاده از شبکه اجتماعی اینستاگرام می‌کنند، قرار گرفته‌اند.
اینستاگرام یکی از محبوب‌ترین شبکه‌های اجتماعی در میان کاربران فضای مجازی به شمار می‌رود که در این میان، نسل جوان و نوجوان از آن استقبال بیشتری نسبت به سایر رده‌های سنی کرده‌اند.
این شبکه اجتماعی در ماه سپتامبر سال گذشته ۲۰۱۷ میلادی برای نخستین بار به رکوردی بی‌سابقه در میان شبکه‌های اجتماعی دست یافت و آن هم جای دادن بیش از ۸۰۰ میلیون کاربر فعال در ماه بود.
انتهای پیام
