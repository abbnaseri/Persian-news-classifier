قیمت طلا، سکه و ارز در روز یکشنبه
بازار طلا و سکه امروز به تبع روز گذشته به روند کاهشی قیمت ادامه داد اما در بازار ارز قیمت‌ها مقداری افزایش یافت.
به گزارش ایسنا، قیمت سکه تمام بهار آزادی طرح جدید در بازار امروز (یکشنبه) چهار میلیون و ۵۷۰ هزار تومان است که نسبت به دیروز ۸۵ هزار تومان ارزان شده است.
همچنین هر گرم طلای ۱۸ عیار با ۶,۰۰۰ تومان کاهش قیمت، در طلافروشی‌ها ۴۳۰ هزار و ۷۰۰ تومان داد و ستد می‌شود.
سکه تمام بهار طرح قدیم نیز چهار میلیون و ۳۸۰ هزار تومان قیمت‌گذاری شده که ۴۰ هزار تومان کاهش قیمت را نسبت به روز گذشته نشان می‌دهد.
نیم‌سکه و ربع سکه هم به ترتیب دو میلیون و ۳۵۰ هزار تومان و یک میلیون و ۵۳۰ هزار تومان قیمت دارند که ۳۰ هزار و ۲۰ هزار تومان افت قیمت را تجربه کرده‌اند.
سکه یک گرمی بدون تغییر قیمت ۹۹۰ هزار تومان معامله می‌شود.
در بازارهای جهانی نیز هر اونس طلا بدون تغییر قیمت نسبت به عصر دیروز، ۱۳۹۹ دلار داد و ستد می‌شود.
قیمت ارز در بانک و صرافی‌های بانکی
در بازار ارز نیز امروز (یکشنبه) قیمت دلار در صرافی‌های مجاز بانک مرکزی با افزایش قیمت نسبت به روز گذشته همراه شد و به کانال ۱۳ هزار تومان رسید.
این صرافی‌ها همچنین، امروز هر یورو را به قیمت ۱۴ هزار و ۸۵۰ تومان خریدند و ۱۴ هزار و ۹۵۰ تومان فروختند که نسبت به روز گذشته ۱۰۰ تومان افزایش یافته است.
بانک‌ها هم امروز (۱۶ تیر) قیمت دلار را نسبت به روز گذشته افزایش دادند؛ به طوری که قیمت خرید دلار در بانک‌ها که روز گذشته ۱۲ هزار و ۴۷۹ تومان بود، امروز ۱۲ هزار و ۶۲۵ تومان خریداری شد.
همچنین شعب ارزی بانک‌ها امروز هر یورو را ۱۴ هزار و ۱۷۶ تومان خریدند که بیش از ۱۵۰ تومان افزایش قیمت دارد.
هر پوند انگلیس نیز امروز در شعب ارزی بانک‌ها ۱۵ هزار و ۸۳۲ تومان قیمت‌گذاری شد.
هر یورو مسافرتی نیز با احتساب کارمزد حدود ۱۵ هزار و ۲۰۰ تومان قیمت داشت که از بازار آزاد نرخ آن بالاتر است.
انتهای پیام
