نرخ بیکاری در آلمان کم شد
با وجود کم شدن رشد اقتصادی آلمان، نرخ بیکاری در این کشور اندکی کاهش یافت.
به گزارش ایسنا به نقل از رویترز، دفتر آمار وزارت کار آلمان اعلام کرد که شمار بیکاران این کشور در ماه ژوئن با ۱۰۰۰ نفر کاهش نسبت به ماه قبل به ۲ میلیون و ۲۸۱ هزار نفر کاهش پیدا کرده است که کمتر از ۴۰۰۰ نفر پیش بینی شده است.
با وجود این کاهش ضعیف، نرخ بیکاری در بزرگ‌ترین اقتصاد منطقه یورو و قاره اروپا کماکان در سطح ۵ درصد باقی مانده است. به گفته وزارت کار آلمان، تأثیر کاهش فعالیت‌های اقتصادی در بازار کار کاملاً مشهود بوده است و این مساله نشان دهنده اهمیت بازنگری در سیاست گذاری کوتاه مدت دولت در خصوص باز کار است.
در مقایسه با مدت مشابه سال قبل، ۱.۴۹ میلیون نفر از شمار بیکاران کاسته شده است تا آلمان پس از جمهوری چک، اکنون دارای دومین نرخ بیکاری پایین در سطح منطقه یورو و اتحادیه اروپا باشد. شمار جوانان ۱۵ تا ۲۴ ساله فاقد شغل آلمانی نیز به ۵.۶ درصد رسیده است که کمترین میزان در طول تاریخ این کشور محسوب می‌شود.
از زمان اتحاد آلمان شرقی و غربی نرخ بیکاری در این کشور عموماً کاهشی بوده است. نخستین آمار بازار کار پس از اتحاد دو آلمان در سال ۱۹۹۰ منتشر شد و نرخ بیکاری این کشور ۴.۹ درصد عنوان شد.
انتهای پیام
