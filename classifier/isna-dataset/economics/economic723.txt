تعلیق و لغو مجوز؛ خط ونشان برای شرکت‌های هواپیمایی متخلف!
هر شرکت هواپیمایی دارای مجوز از سازمان هواپیمایی که خارج از نرخنامه بلیت شرکت‌های هواپیمایی اقدام به فروش بلیت کند، با تعلیق و لغو مجوز فعالیت روبرو خواهد شد، چراکه در از ابتدای سال ۹۸ هیچ تغییری در نرخ‌های تعیین شده بلیت هواپیما در مسیرهای مختلف رخ نداده است و آن‌گونه که اعلام شده تصمیمی برای افزایش قیمت‌ها وجود ندارد.
به گزارش ایسنا، دامنه نرخ بلیت پروازهای داخلی خطوط هوایی کشور که شامل سقف و کف قیمت‌ها می‌شود، در آذرماه سال گذشته به تصویب رسید و در ایام نوروز سال ۱۳۹۸ نیز مبنای قیمت‌ها بر همین اساس محاسبه شد.
مقصود اسعدی سامانی-دبیر انجمن شرکت‌های هواپیمایی- به ایسنا اعلام کرد که در حال حاضر هیچ برنامه‌ای برای افزایش قیمت بلیت هواپیما در سال ۱۳۹۸ وجود ندارد، هرچند که این مسئله به ثبات نرخ ارز بستگی دارد و در صورتی که قیمت ارز رشد نداشته باشد، افزایش قیمت بلیت هواپیما دور از ذهن به نظر می‌رسد، چراکه بازار فروش بلیت هواپیما کشش افزایش قیمت را ندارد.
در ایام نوروز سال جاری نیز شاهد کاهش ۱۵ تا ۲۰ درصدی مسافر در برخی از مسیرها بودیم و پس از ایام نوروز نیز شرکت‌های هواپیمایی در پایین‌ترین دامنه نرخی در حال فروش بلیت هستند که این مسئله به خوبی نشان می‌دهد کشش افزایش قیمت‌ها در بازار فروش بلیت هواپیما وجود ندارد.
رضا جعفرزاده-سخنگوی سازمان هواپیمایی کشوری- نیز به ایسنا، اعلام کرد تاکنون تصمیمی برای افزایش نرخ بلیت هواپیما گرفته نشده و شرکت‌های هواپیمایی کماکان بر اساس دامنه نرخ‌های اعلام شده به سازمان هواپیمایی کشوری اقدام می‌کنند.
وی با بیان اینکه شرکت‌های هواپیمایی ملزم به مدیریت نحوه فروش بلیت‌های خود هستند، بیان کرد که ملاک نرخ بلیت هواپیما کلاس نرخی است که شرکت‌ها توافق و اعلام کرده‌اند و بیرون از دامنه نرخ‌ها تخلف محسوب می‌شود.
سخنگوی سازمان هواپیمایی کشوری تاکید کرد که با هر گونه تخلف از طرف مراکز فروشی که از طریق مکاتبه شرکت‌های هواپیمایی با سازمان هواپیمایی کشوری، بازرسی بازرسان دفتر نظارت و یا گزارش مردمی که موجب بی نظمی و اخلال در نظام بازار و تضییع حقوق شهروندان شود برخورد خواهد شد.
جعفرزاده نحوه برخورد با متخلفان را تعلیق و لغو مجوز فعالیت دفاتر دارای مجوز از سازمان اعلام و اظهار کرد که آن دسته از سایت‌هایی که مجوز ندارند به مبادی ذیربط معرفی می‌شوند.
به گزارش ایسنا، متقاضیان پرواز می‌توانند از طریق سایت شرکت‌های هواپیمایی و آژانس‌های مسافرتی نسبت به خرید بلیت سفر خود اقدام و اگر قصد دارند بلیت خود را از طریق سایت‌های اینترنتی خرید کنند باید حتماً با راستی آزمایی نسبت به معتبر بودن سایت مربوطه اطمینان حاصل نمایند و بلیتی را با قیمتی بالاتر از نرخ تعیین شده در سایت انجمن شرکت‌های هواپیمایی و نیز سایت سازمان هواپیمایی کشوری خرید نکنند.
در ذیل جدول شماره تلفن شرکت‌های هواپیمایی مختلف آورده شده است که مسافران می‌توانند در صورت نیاز و مشاهده هر گونه تخلف در نحوه توزیع و قیمت بلیت هواپیما به آن مراجعه کنند.




ردیف


شرکت هواپیمایی


شماره تماس



۱

شرکت هواپیمایی ایران ایر

۴۶۶۲۴۲۵۸


۲

شرکت هواپیمایی ماهان

۴۸۳۸۰


۳

شرکت هواپیمایی آسمان

۶۶۰۲۳۶۹۷


۴

شرکت هواپیمایی معراج

۶۱۹۵۴


۵

شرکت هواپیمایی قشم


۴۷۹۹۲۱۲۲
۴۷۹۹۲۱۲۷



۶

شرکت هواپیمایی کیش

۴۸۶۸۰۰۰۰


۷

شرکت هواپیمایی تابان

۴۸۵۴


۸

شرکت هواپیمایی زاگرس

۴۷۴۶


۹

شرکت هواپیمایی کاسپین


۴۸۰۶۳۳۳۸



۱۰

شرکت هواپیمایی آتا


داخلی (۱۳۴۵)- ۴۸۵۵



۱۱

شرکت هواپیمایی ایران ایرتور


۸۹۳۱۷۰۰۰




۱۲


شرکت هواپیمایی سپهران


۴۴۹۰۸۳۶۵
۴۴۹۰۲۰۵۱



۱۳

شرکت هواپیمایی ساها


۶۶۶۹۴۳۴۷



۱۴

شرکت هواپیمایی پویا


۶۶۰۶۳۱۶۶



۱۵

شرکت هواپیمایی وارش


۴۴۶۶۸۷۳۴
۴۴۶۶۸۵۲۹



۱۶

شرکت هواپیمایی کارون


۶۱۰۲۳۳۳۰



۱۷

انجمن شرکت‌های هواپیمایی


۴۴۰۴۲۴۱۷




انتهای پیام
