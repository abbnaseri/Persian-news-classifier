اوپک به دنبال کنترل ذخایر نفت است
وزیر نفت عراق روز دوشنبه گفت دولت وی و سایر اعضای اوپک درصدد کنترل ذخایر جهانی نفت و احیای تعادل بازار نفت هستند.
به گزارش ایسنا، وزارت نفت عراق در بیانیه‌ای اعلام کرد ثامر غضبان در حاشیه نشست اوپک در وین با همتایان سعودی و روسی خود دیدار کرد. این وزیران درباره تحولات بازار نفت گفت و گو کرده و به تبادل نظر درباره کاهش عرضه نفت پرداختند.
بر اساس گزارش رویترز، کشورهای عضو اوپک روز دوشنبه در مقر این گروه در وین دیدار می‌کنند و سپس روز سه شنبه با متحدانشان شامل روسیه به مذاکره درباره کاهش تولید، اتفاقات بازار و پایبندی تولیدکنندگان به توافق خواهند پرداخت.
انتهای پیام
