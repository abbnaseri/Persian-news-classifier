چگونه چند اکانت در اینستاگرام داشته باشیم؟
بسیاری از کارشناسان بر این باورند که ساختن چند حساب کاربری در اینستاگرام و سایر شبکه‌های اجتماعی به کاربران کمک می‌کند که مسائل خصوصی زندگی خود را از مسائل کاری خود جداسازی کنند و از بسیاری از مشکلات احتمال جلوگیری کنند.
به گزارش ایسنا، اینستاگرام که بدون شک یکی از محبوب‌ترین و پرطرفدارترین شبکه‌های اجتماعی در جهان به شمار می‌رود، توانسته تعداد زیادی از کاربران را به سمت و سوی خود جلب کند و به آنها امکان بهره‌مندی از خدمات و قابلیت‌های جدید و منحصر بفرد موجود در این پلتفرم را بدهد.
حالا کارشناسان و متخصصان فعال در حوزه فناوری به تازگی با انتشار گزارشی جدید به کاربران توصیه کرده‌اند با ساختن دو حساب کاربری قادر خواهند بود از مشکلات احتمالی در اینستاگرام که ناشی از اختلال در زندگی شخصی و کاری آنهاست، جلوگیری به عمل بیاورند و مسائل کاری و شخصی زندگی خود را از هم جداسازی کنند.
بر اساس گزارش وب سایت blog.hootsuite ، علاوه بر این کاربران قادر خواهند بود با استفاده از قابلیت صفحه و حساب کاربری مخصوص اهداف و انگیزه‌های شغلی ( Business) تعداد زیادی از فالوورها و دنبال‌کنندگان را در این پلتفرم به خود جلب کنند و مشتریان زیادی برای خود و کسب و کارشان دست و پا کنند.
چگونه یک حساب کاربری دیگر در اینستاگرام ایجاد کنیم؟
برای ساختن یک حساب کاربری یا اکانت جدید در شبکه اجتماعی اینستاگرام تنها کافیست مراحل زیر را به ترتیب انجام دهید:
۱. اپلیکیشن اینستاگرام را باز کنید
۲. وارد صفحه اصلی حساب کاربری خود شوید
۳. در سمت راست بالا، بر روی گزینه سه خط افقی ضربه بزنید
۴. در قسمت پایین، گزینه تنظیمات (setting) را مشاهده می‌کنید
۵. با مراجعه و ورود به قسمت تنظیمات، گزینه آبی رنگ "افزودن حساب کاربری" Add account را بزنید
۶. در این قسمت قادر خواهید بود وارد حساب کاربری دیگر خود شوید
۷. اگر حساب کاربری دیگری ندارید، باید در قسمت پایین صفحه، بر روی گزینه sign up ضربه بزنید
۸. با وارد کردن شماره تلفن همراه یا آدرس پست الکترونیک (ایمیل) خود، نخستین مرحله ایجاد یک اکانت دوم در اینستاگرام را طی خواهید کرد
۹. در مرحله بعد، ضروری است تا با ورود نام کامل کاربری و گذرواژه، آن را ثبت کرده و به اینستاگرام اجازه دهید با مخاطبان ذخیره شده در گوشی خود آنها را تطابق و یکپارچه سازد.
۱۰. بعد از ساخت و ایجاد یک اکانت جدید، شما قادر خواهید بود عکس پروفایل جدیدی برای آن انتخاب کرده و وارد صفحه اصلی یعنی پست‌ها، استوری ها، تصویر پروفایل و سایر قسمت‌ها شوید و در صورت تمایل، اقدام به ارسال پست و استوری کنید و کاربران و فالوورهای جدیدی را برای اکانت جدید خود فالو کنید.
۱۱. بعد از این، کاربران اینستاگرام می‌توانند هر زمان بدون وارد کردن گذرواژه خود، میان دو یا چند حساب کاربری خود سوئیچ کنند و به صورت جداگانه به کار و فعالیت‌های موردنظر خود در آن بپردازند.


انتهای پیام
