حقایقی جالب درباره اینستاگرام
حقایقی جالب در مورد اینستاگرام وجود دارد که دانستن آن می‌تواند برای خیل عظیمی از کاربران جذابیت داشته باشد.
به گزارش ایسنا، اینستاگرام که بدون شک یکی از محبوب‌ترین و پرطرفدارترین شبکه‌های اجتماعی در جهان به شمار می‌رود، در آخرین آمارهای منتشر شده در سال ۲۰۱۸ میلادی، میزبان بالغ بر یک میلیارد نفر کاربر در جهان بوده است.
بر اساس گزارشی که در وب سایت thefactsite آمده است، اینستاگرام یکی از محبوب‌ترین شبکه‌های اجتماعی در میان کاربران فضای مجازی به شمار می‌رود که در این میان، نسل جوان و نوجوان از آن استقبال بیشتری نسبت به سایر رده‌های سنی کرده‌اند.
در زیر به مهم‌ترین و جالب‌ترین حقایقی که درباره شبکه اجتماعی اینستاگرام وجود دارد، خواهیم پرداخت:
۱. در سال ۲۰۱۸ میلادی، بالغ بر ۴۵ میلیارد تصویر در اینستاگرام به اشتراک گذاشته شده است.
۲. نام این اپلیکیشن شبکه اجتماعی در ابتدا codename بوده است که بعد از آن شرکت توسعه دهنده آن تصمیم گرفت نامش را به instagram تغییر دهد .
۳. بیش از ۹۲ درصد از برندهای جهان صاحب حساب کاربری و اکانت رسمی در اینستاگرام هستند
۴. کسب و کار بسیاری از برندهای جهان علی‌الخصوص در حوزه مد و لباس، بر اساس پلتفرم اینستاگرام صورت می‌گیرد.
۵. از محبوب‌ترین برندهای اینستاگرام در سال ۲۰۱۸ میلادی، می‌توان به نشنال جیوگرافی، نایک و 9GAG اشاره کرد.
۶. هرماهه بالغ بر ۱۶ میلیون جست جو در گوگل برای کلمه اینستاگرام صورت می‌گیرد
۷. هرروزه، بالغ بر ۸۰ میلیون تصویر در اینستاگرام به عنوان پست به اشتراک گذاشته می‌شود که منجر به ۳.۵ میلیارد لایک می‌شود.
۸. ۳۲ درصد از کاربران اینستاگرام در ایالات متحده آمریکا و ۷۵ درصد از کاربران در خارج از ایالات متحده آمریکا فعالیت دارند
۹. هر روزه از طرف یک صد میلیون حساب کاربری در اینستاگرام پست گذاشته می‌شود
۱۰. اغلب کاربران اینستاگرامی در میانگین سنی ۱۸ تا ۲۹ سال قرار دارند
۱۱. نزدیک به ۸۰ درصد از حساب‌های کاربری فعال در اینستاگرام شخصی و خصوصی ( private) هستند و تنها ۲۰ درصد آنها به صورت عمومی در دسترس کاربران و بازدیدکنندگان قرار می‌گیرند.
انتهای پیام
