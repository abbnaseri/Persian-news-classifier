نظرسنجی درباره تغییر سرویس اینترنت از ADSL به VDSL
آیا حاضرید هزینه بیش‌تری برای افزایش کیفیت خدمات و سرعت اینترنت از ADSL به VDSL پرداخت کنید؟
به گزارش ایسنا، پس از اعلام ضرورت به‌روزرسانی سرویس‌های اینترنت از ADSL به VDSL، پایگاه اطلاع‌رسانی وزارت ارتباطات و فناوری اطلاعات، افزایش هزینه تعرفه اینترنت را در صورت این تغییر که با افزایش سرعت و کیفیت خدمات همراه خواهد شد را به نظرسنجی عمومی گذاشته است. تا لحظه انتشار این خبر ۵۲.۹ درصد موافق پرداخت هزینه بیش‌تری برای افزایش کیفیت خدمات و سرعت اینترنت از ADSL به VDSL و ۴۷.۱ درصد هم مخالف این موضوع بوده‌اند.
پس از آنکه با افزایش ۵۰ درصدی تعرفه‌های اینترنت توسط شرکت‌های ارائه‌کننده خدمات اینترنت ADSL مخالفت و بر ضرورت سرمایه‌گذاری این شرکت‌ها برای به‌روزرسانی تکنولوژی و گذر از سرویس‌های قدیمی از ADSL به VDSL باهدف بالا بردن کیفیت و سرعت اینترنت تاکید و اعلام شد که در این صورت افزایش تعرفه‌ها توسط مردم توجیه‌پذیر خواهد شد، پایگاه اطلاع‌رسانی وزارت ارتباطات و فناوری اطلاعات به‌منظور کسب نظرات مردم این مسئله را به نظرسنجی عمومی گذاشته است. برای شرکت در این نظرسنجی می‌توانید به این لینک مراجعه کنید.
انتهای پیام

