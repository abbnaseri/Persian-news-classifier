آخرین وضعیت مصرف برق در سراسر نقاط ایران
براساس پهنه بندی مصرف روزانه برق در کشور که امروز انتشاریافته، شهروندان شیرازی با توجه به قرار گرفتن این کلانشهر در محدوده قرمز مصرف، لازم است برای بازگشت به شرایط عادی الگوی ۱۰ درصد کاهش مصرف را به اجرا بگذارند.
به گزارش ایسنا، مطابق نقشه پهنه بندی مصرف روزانه برق کشور که امروز انتشار یافته، تنها یک کلانشهر در محدوده قرمز مصرف قرار دارد و ۱۵ استان و ۴ کلانشهر در محدوده زرد و ۱۹ استان در محدوده سبز قرار دارند.
بر پایه این گزارش، شهروندان شیرازی لازم است برای قرار گرفتن در محدوده عادی مصرف، الگوی کاهش ۱۰ درصدی مصرف برق را رعایت کنند و این الگو در ۱۵ استان و کلانشهرهای مشهد، تهران، اهواز و تبریز که در محدوده زرد قرار دارند، ۵ درصد کاهش مصرف تعیین شده است.

بنا بر اعلام توانیر، مشترکان می‌توانند برای کاهش میزان مصرف برق در پیک روزانه که از ساعت ۱۲ تا ۱۶ تعیین شده است، از دور کند کولرهای آبی استفاده، کولرهای گازی و سایر وسایل سرمایشی را روی درجه ۲۴ تنظیم کنند. همچنین مشترکان با عدم استفاده همزمان از وسایل برقی پرمصرف مانند اتو، جارو برقی، ماشین ظرفشویی و لباسشویی در ساعت‌های مذکور و یا انتقال آن به ساعت‌های پایانی شب یا اوایل صبح، می‌توانند در کاهش مصرف برق نقش بسزایی داشته باشند.
انتای پیام
