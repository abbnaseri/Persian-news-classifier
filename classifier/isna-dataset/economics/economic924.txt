غفلت از هوش مصنوعی در تشخیص بیماری‌ها گران تمام می‌شود
با اینکه سنگاپور در بخش سلامت و بهداشت دیجیتال یکی از پیشگام‌ترین کشورهای جهان به شمار می‌رود، کارشناسان بر این باورند که در استفاده از هوش مصنوعی برای تشخیص بیماری‌ها عقب افتاده است.
به گزارش ایسنا، با توجه به افزایش استقبال کشورهای مختلف از فناوری‌های نوین همچون هوش مصنوعی و یادگیری ماشینی، بسیاری از کارشناسان و تحلیلگران فعال در حوزه فناوری بر این باورند که سرعت پیشرفت برخی از کشورهای پیشرفته همچون سنگاپور در استفاده از فناوری‌های دیجیتال به شدت کاهش یافته است به گونه‌ای که از سرعت پیش فرض و پیش بینی شده آن بسیار پایین‌تر گزارش شده است.
سنگاپور که یکی از پیشرفته‌ترین و پیشگام‌ترین کشورهای جهان به شمار می‌رود، تاکنون توانسته است از جدیدترین تکنولوژی‌های دیجیتال در صنایع و بخش‌های مختلف این کشور استفاده کند اما حالا به نظر می‌رسد که در بهره‌گیری از هوش مصنوعی به خصوص در بخش بهداشت و سلامت جامعه اندکی از سایر کشورهای جهان عقب افتاده است.
بر اساس آمارهای منتشر شده در وب سایت زد دی نت، حتی کشورهایی همچون چین و عربستان سعودی نیز از هوش مصنوعی برای تشخیص هوشمندانه بیماری‌های ناشناخته و بدون علامت بهره جسته‌اند این در حالیست که کشوری همچون سنگاپور تنها به ثبت ثبت دیجیتال اطلاعات و پرونده‌های پزشکی بیماران اکتفا کرده و از قابلیت هوش مصنوعی در تشخیص هوشمندانه بیماری‌ها صرف نظر کرده است.
به گفته تحلیلگران، این سهل انگاری و کم کاری سنگاپور در بهره‌مندی از این فناوری نوین می‌تواند این کشور را برای مدت طولانی از سایر کشورهای رقیب عقب بیندازد و خسارات و ضرر و زیان‌های متعددی را برای آن رقم بزند.
اخبار گذشته منتشر شده در رسانه‌های خبری حاکی از توانایی هوش مصنوعی برای تشخیص هوشمندانه بیماری‌هایی همچون سرطان است.
انتهای پیام
