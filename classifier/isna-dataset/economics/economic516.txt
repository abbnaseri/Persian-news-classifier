اجاره‌نشینی در ایران چند؟
آمار رسمی این‌گونه نشان می‌دهد که حداکثر مبلغی که در ایران بابت اجاره هر متر واحد مسکونی پرداخت می‌شود، حدود ۱۷۱ هزار تومان است!
به گزارش ایسنا، بررسی وضعیت معاملات مسکن در ایران تا پایان سال گذشته یعنی سالی که با افزایش تند قیمت خرید و فروش و اجاره خانه همراه بود نشان می‌دهد که مبلغ اجاره هر متر واحد مسکونی در مقایسه با پایان سال ۱۳۹۶ تا حداقل ۲۰ درصد افزایش داشته است.
این در حالی است که حداکثر مبلغ اشاره ماهانه به علاوه سه درصد ودیعه پرداختی برای اجاره یک مترمربع زیربنای واحد مسکونی به ۱۷۱ هزار و ۴۳۱ تومان می‌رسد.
همچنین حداقل مبلغ اجاره برای هر متر در کل کشور حدود ۱۸۱ تومان و در مجموع متوسط قیمت ۱۱ هزار و ۱۰۶ تومان گزارش شده است.
بر این اساس اختلاف حداقل و حداکثر مبلغ اجاره بابت هر مترمربع خانه در ایران به حدود ۱۷۱ هزار و ۲۵۰ تومان می‌رسد.
با این آماری که مرکز آمار بر آن تاکید دارد، برای اجاره یک خانه ۱۰۰ متری در ایران حداکثر هزینه‌ای که وجود دارد ماهانه ۱۷ میلیون تومان و برای حداقل قیمت در ماه حدود ۱۸ هزار و ۱۰۰ تومان است.
انتهای پیام
