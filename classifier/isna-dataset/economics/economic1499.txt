گوشی‌تان را از گرمای هوا دور کنید
 اگرچه فرارسیدن تابستان و گرمای هوا می‌تواند به معنی پیاده‌روی‌های مطبوع در پارک‌ها در بعدازظهرهای گرم باشد، اما این موضوع هم‌چنین می‌تواند گوشی همراه شما را در معرض آسیب گرما قرار دهد.
به گزارش ایسنا، دمای شدید می‌تواند بر اجزای داخلی تلفن شما تأثیر بگذارد. گرمای بیش از اندازه‌ی تلفن می‌تواند باعث از دست رفتن اطلاعات یا تخریب گوشی شود و تماس مکرر با گرما، می‌تواند دستگاه شما را به طور دائمی کُند کند. گرما حتی می‌تواند موجب نشت باتری شود که امنیت شخصی شما را در معرض خطر قرار می‌دهد. با توجه به این موضوع، وب‌سایت تایم، لیستی از شش گام آسان برای حفاظت از تلفن‌تان هنگام افزایش درجه حرارت، ارائه می‌دهد.
تلفنتان را از جیب خود خارج کنید
اگر در یک روز گرم، می‌خواهید گوشی‌تان را خنک کنید، نباید تلفن خود را در جیب خود نگه دارید. این موضوع نه تنها ناخوشایند است، بلکه گرمای طبیعی بدن شما علیه فرایند خنک‌کننده کار خواهد کرد. درست مانند فرآیند شارژ کردن که بهتر است گوشی خود را در یک موقعیت سایه‌دار و دور از مواد عایق‌بندی قرار دهید. در بدترین حالت، باتری گوشی در حالتی که بیش از حد گرم شده باشد، می‌تواند شروع به نشت کرده و یا آتش بگیرد و شما را در معرض خطر جدی قرار دهد.
تلفن را در حالت هواپیما قرار دهید
این فقط دمای خارجی نیست که موجب داغ شدن گوشی می‌شود. اگر شما در حال بازی کردن یا برقراری تماس‌های فراوان باشید، گوشی شما سخت‌تر کار خواهد کرد و حرارت بیش‌تری را ایجاد می‌کند که این موضوع می‌تواند به گرمای بیش از حد آن منجر شود. برای کمک به خنک کردن گوشی خود، آن را در حالت هواپیما قرار دهید و از برنامه‌های کاربردی پرقدرت مانند بازی استفاده نکنید و بهتر این‌که استفاده از آن‌ها را برای مدت زمان طولانی متوقف کنید.
گوشی خود را در ماشین نگذارید
یک ماشین در یک روز گرم، مثل یک گلخانه عمل می‌کند؛ مطالعه‌ای نشان می‌دهد که یک ماشین که در دمای ۳۵ درجه سانتیگراد در یک روز آفتابی پارک شده است، می‌تواند در یک ساعت به دمای ۴۷ درجه برسد. شرکت اپل توصیه می‌کند که در دمای بیش از ۴۷ درجه از آیفون استفاده نکنید و می‌گوید که نباید گوشی‌تان را در مکانی با درجه حرارت بیش از ۴۵ قرار دهید. سایر تولیدکنندگان گوشی‌های هوشمند نیز توصیه‌های مشابهی دارند. البته اتومبیل‌های داغ حتی برای انسان‌ها و حیوانات هم تهدید محسوب می‌شوند.
تلفنتان را در معرض نور مستقیم خورشید نگذارید
همانطور که احتمالاً تجربه کرده‌اید، شارژ تلفن شما می‌تواند باعث گرم شدن آن شود. اگر گوشی خود را هنگامی که در حال شارژ کردن آن هستید، در معرض تابش مستقیم نور خورشید قرار دهید، گرمای خورشید به حرارت طبیعی گوشی اضافه می‌کند که موجب اثرات جانبی انتقال برق به باتری گوشی شما می‌شود. این موضوع می‌تواند تلفن شما را بیش از حد معمول گرم کند.
گوشی را زیر بالش شارژ نکنید
به دلیل مشابه، نباید تلفن خود را برای شارژ کردن زیر هر نوع بالش، پتو و یا سایر مواد گرم‌کننده قرار دهید. در یک روز گرم، گرمایی که بر اثر یک تلفن در حال شارژ ایجاد می‌شود، اگر به صورت مؤثری پایین نیاید، می‌تواند به سطح خطرناکی برسد. بنابراین لازم است که از شارژ شدن گوشی خود در یک مکان سایه‌دار و ترجیحاً در یک سطح سخت و سرد اطمینان حاصل کنید.
اگر گوشی خیلی داغ شده، آن را در فریزر قرار ندهید
تغییر دمای سریع نیز برای تلفن شما بد است. یکی از دلایل این موضوع، چگالش است. اگر این‌طور در نظر بگیریم که آب داخل گوشی شما به دام افتاده است، اگر آن را زمانی که بسیار داغ است، در جایی مانند یخچال قرار دهید و باعث مشکل می‌شود، می‌تواند مشکل‌ساز شود. بهترین کار این است که گوشی خود را خاموش کنید و برای مدتی در یک مکان سرد قرار دهید و اجازه دهید که در یک زمان منطقی و معمول به دمای اتاق برگردد.
انتهای پیام
