تحریم نیستیم؛ در محاصره کامل اقتصادی هستیم
دبیرکل خانه صنعت، معدت و تجارت ایران گفت: صنعت کشور در یک سطح باور نکردنی از استقامت دارد نیازهای کشور را برطرف می‌کند.
به گزارش ایسنا به نقل از وزارت صنعت، معدن و تجارت، سیدمحمدرضا مرتضوی در نشست خبری ستاد بزرگداشت روز ملی صنعت و معدن، تصریح کرد: دو سال است که در تحریم نیستیم، بلکه در محاصره کامل اقتصادی هستیم.
وی ادامه داد: تحمل مردم و کارگران و نقش صنعت و تولید در تأمین نیازها، سبب محکم ایستادن مسئولان شده است.
دبیرکل خانه صنعت، معدن و تجارت ایران گفت: واحدهای صنعتی به عنوان سربازان خط مقدم این جنگ تحمیلی اقتصادی، نقش خود را به خوبی اجرا کرده‌اند.
مرتضوی افزود: جشن بزرگداشت روز صنعت و معدن در دهم تیرماه در واقع جشن ایستادگی و پایمردی فعالان تولید و صنعت و مردم در مقابل تحریم‌های ظالمانه است.
وی اضافه کرد: صنایع کشور در یک سطح باورنکردنی از استقامت دارند نیازهای کشور را برطرف می‌کنند.
انتهای پیام
