فراخوان دومین دوره جذب استارت‏‌آپ در پساشتاب‌دهنده
مرکز نوآوری مبین‌لند که از سال 1397 با هدف حمایت و هدایت استارت‌آپ‌ها تاسیس شده است، فراخوان جدیدی برای ایده‌ورزان استارت‌آپ‌ها به‌منظور ایجاد بستر خدماتی ارزش‌افزوده، صادر کرده است.
به گزارش ایسنا، صاحبان ایده‌‏ها و محصولات و بویژه کسب‌وکارهای نوپا می‌توانند از طریق سایت مرکز نوآوری مبین‌لند تا تاریخ ۷ تیرماه ۱۳۹۸ در دومین دوره فراخوان جذب این مرکز ثبت نام کنند. داوری این دوره از فراخوان، طبق اعلام، از ۱۱ تیرماه آغاز می‌شود و صاحبان ایده، تا پیش از آن برای تکمیل فرآیند ثبت نام خود فرصت دارند. پس از طی مرحله داوری، استارت‏‌آپ‏‌های برگزیده در مرکز نوآوری مبین لند کسب‌وکار خود را راه‌‏اندازی کرده، به مدت چهار ماه از امکانات و تسهیلات مورد نیاز بهره‌‏مند خواهند شد. علاقه‌مندان برای کسب اطلاعات بیشتر می‌توانند با شماره تلفن ۰۲۱۴۲۸۵۴۵۳۰ تماس بگیرند. انتهای پیام
