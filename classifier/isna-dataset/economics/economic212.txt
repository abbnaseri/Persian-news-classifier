تفویض اختیار معاون رئیس‌جمهور به مدیرعامل منطقه آزاد چابهار
رئیس سازمان میراث فرهنگی، صنایع دستی و گردشگری اختیارات انجام وظایف این سازمان را در منطقه آزاد چابهار، به مدیرعامل آن تفیض و ابلاغ کرد.
به گزارش ایسنا، علی‌اصغر مونسان - معاون رئیس جمهور و رئیس سازمان میراث فرهنگی، صنایع دستی و گردشگری - به تازگی طی نامه‌ای اختیارات خود در محدوده منطقه آزاد چابهار را به کردی - مدیرعامل این منطقه - تفویض کرده و دلیل این اقدام را تسریع و تسهیل در انجام تکالیف سازمان میراث فرهنگی اعلام کرده است.
مونسان در نامه خود خطاب به کردی گفته که این تفویض اختیار انجام شده تا وی در حدود قوانین و مقررات ناظر بر موضوع و سیاست‌ها و راهبردهای کلان این سازمان نسبت به برنامه‌ریزی و ارتقای حفاظت از میراث فرهنگی، طبیعی و تاریخی، ایجاد و توسعه صنایع دستی و گردشگری اقدام کند.
انتهای پیام
