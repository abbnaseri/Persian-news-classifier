بورس به روند صعودی بازگشت
برخلاف روز گذشته امروز روند اصلاحی قیمت‌ها در بورس تهران متوقف شد و بیشتر سهم‌ها با رشد قیمت مواجه شدند. این موضوع سبب شد نماگر اصلی بازار بیش از ۱۰۰۰ واحد رشد کند.
به گزارش ایسنا، امروز شاخص کل بازده نقدی و قیمتی بورس اوراق بهادار تهران ۱۰۰۲ واحد رشد کرد و به رقم ۲۴۶ هزار و ۴۴۷ واحد رسید. همچنین شاخص کل هم‌وزن با ۵۴۷ واحد افزایش تا رقم ۶۰ هزار و ۵۵ واحدی بالا رفت.
شاخص آزاد شناور نیز با ۱۱۵۲ واحد افزایش رقم ۲۷۶ هزار و ۶۹۵ را تجربه کرد و شاخص بازار اول و دوم ۸۳۷ و ۱۵۴۸ واحد رشد کرد.
پالایش نفت اصفهان، پالایش نفت بندرعباس، پالایش نفت تهران سه نمادی بودند که بیشترین تأثیر افزاینده را روی شاخص‌های بازار سرمایه گذاشتند.
در طرف مقابل پتروشیمی خارک، سایپا و معدنی و صنعتی چادرملو سعی کردند شاخص‌های بازار سرمایه را به سمت پایین هدایت کند.
امروز در گروه خودرو و ساخت قطعات ارزش معاملات به بیش از ۱۰۱ میلیارد تومان رسید همچنین حجم معاملات رقم ۴۹۷ میلیون سهم و اوراق مالی را پشت سر گذاشت. در این گروه بیشتر سهم‌ها نوسانی کمتر از دو درصد را تجربه کردند. گروه محصولات شیمیایی پس از خودرویی‌ها بیشترین ارزش معاملات را به خود اختصاص دادند و اکثر نمادهای این گروه نوسان قیمتی کمتر دو درصد را شاهد بودند.
علی‌رغم روز گذشته که شاخص بازار سرمایه با شیب نسبتاً تندی کاهش یافت امروز بازار از حالت اصلاحی خارج شده و بیشتر سهم‌ها به روند رشد باز کشتند.
در بورس اوراق بهادار تهران ۲۱۳ نماد با رشد قیمت و ۱۱۴ نماد با افت قیمت روبه‌رو بودند. در فرابورس ایران نیز تعداد نمادهای مثبت ۱۳۳ نماد و تعداد نمادهای منفی ۵.۷ نماد بود.
ارزش معاملات بورس تهران در مجموع به ۱,۲۲۶ میلیارد تومان رسید که این رقم ناشی از دست به دست شدن ۲.۶ میلیارد سهم و اوراق مالی بود. تعداد معاملات این بازار رقم ۲۵۶ هزار و ۹۶ را تجربه کرد.
آیفکس نیز با ۸.۵ واحد رشد مواجه شد و تا رقم ۳۲۰۱ واحدی بالا رفت. ارزش معاملات فرابورس ایران عدد ۶۹۹ میلیارد تومان را تجربه کرد و حجم معاملات تا رقم ۱.۱ میلیارد سهم و اوراق مالی بالا رفت.
انتهای پیام
