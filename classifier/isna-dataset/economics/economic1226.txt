 ضریب نفوذ اینترنت در ایران بیش از ۹۰ درصد شد
 تعداد مشترکان اینترنت تا پایان سال ۱۳۹۷ به بیش از ۷۴ میلیون رسیده و ضریب نفوذ اینترنت را به بیش از ۹۰ درصد رسانده است.
به گزارش ایسنا، تعداد مشترکان اینترنت پهن‌باند طبق آخرین آمار منتشرشده در سازمان تنظیم مقررات و ارتباطات رادیویی تا پایان سال ۹۷، ۷۴ میلیون و ۵۱۸ هزار و ۵۹۵ است که شامل ۶۴ میلیون و ۱۳۷ هزار و ۱۱۲ مشترک اینترنت پهن‌باند سیار و ۱۰ میلیون و ۳۸۱ هزار و ۴۸۳ مشترک اینترنت پهن باند ثابت می‌شود.
این در حالی است که تعداد مشترکان اینترنت پهن‌باند ثابت در سال ۱۳۹۵، بیش از ۳۳ میلیون در بخش پهن‌باند سیار و بیش از ۹ میلیون در بخش پهن‌باند ثابت بود و در سال ۹۶ این آمار به بیش از ۵۳ میلیون برای مشترکان پهن‌باند سیار رسیده و مشترکان پهن باند ثابت هم با افزایشی بیش از ۳۰۰ هزار مشترک مواجه بودند.

همچنین مطابق این آمار، ضریب نفوذ اینترنت پهن‌باند تا پایان سال ۹۷، ۹۰.۷۸ درصد است که ۷۸.۱۴ درصد آن مربوط به ضریب نفوذ اینترنت پهن‌باند سیار و ۱۲.۶۵ درصد ضریب نفوذ اینترنت پهن باند ثابت است. این در حالی است که سال ۹۶، ضریب نفوذ اینترنت پهن‌باند در سال ۹۵، بیش از ۵۳ درصد و در سال ۹۶، بیش از ۷۸ درصد بود.

انتهای پیام

