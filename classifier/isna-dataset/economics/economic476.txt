روز آرام دلار در بازارهای جهانی
بسیاری از معامله گران تا مشخص تر شدن نتایج سران گروه ۲۰ دست از معاملات ارزی کشیدند.
به گزارش ایسنا به نقل از رویترز، آخرین روز از معاملات هفتگی در شرایطی سپری شد که رویکرد صبر و انتظار معامله گران باعث شد تا نرخ برابری بسیاری از ارزهای مهم جهانی در برابر یکدیگر تغییر چندانی نداشته باشد. هنوز مشخص نیست که با وجود توافق رهبران امریکا و چین برای از سرگیری مذاکرات در زمینه مسائل تجاری، سرانجام تعرفه‌ها که از مدت ها پیش فضای معاملات را تحت تاثیر قرار داده است چه خواهد شد.
مین ترانگ، معامله گر ارزی در کالیفرنیا گفت: تا زمانی که توافقی صورت نگیرد، سر و صدا ها زیاد است و ما کماکان به قطعیت نرسیده ایم.
شاخص دلار که نرخ برابری آن در مقابل سبدی از ارزهای جهانی را اندازه می‌گیرد، امروز به ۹۶.۲۰۶ واحد رسید. این شاخص که هفته گذشته وارد محدوده کمتر از میانگین ۲۰۰ روزه خود شد، با انتشار اخبار مثبت از کاهش نرخ بهره توسط فدرال رزرو توانست جان اندکی بگیرد.
در معاملات امروز هر دلار با ۰.۲ درصد کاهش به ۶.۸۷۴۲ دلار رسید اما هنوز در مقایسه با میانگین سه ماهه دوم سال گذشته ۲.۲۶ درصد پایین تر است. دیگر ارز مهم آسیایی صعودی در برابر دلار ین بود که ارزش آن ۰.۰۲ درصد افزایش یافت و هر دلار به ۱۰۷.۷۵۵ ین رسید.
با این حال دلار در برابر همتایان اروپایی خود موفق تر بود و توانست در برابر هر سه ارز مهم اروپایی صعود کند: یورو به ۱.۱۳۶۶ دلار، پوند به ۱.۲۶۲۲ دلار و فرانک سوئیس به ۱.۰۲۲۹ دلار کاهش یافتند.
یاماموتو، استراتژیست ارزی در موسسه "میزوهو سکیوریتیز" گفت: نتایج دیدار بین روسای جمهور آمریکا و چین بر سیاست های پولی بانک مرکزی آمریکا می تواند محسوس باشد. اگر دو طرف توافق کنند که بر واردات کالاهای یکدیگر تعرفه ای وضع نکنندف بانک مرکزی آمریکا نیازی به کاهش نرخ بهره نخواهد داشت. از سوی دیگر نرسیدن به توافقی مشخص بر سر مسائل تجاری می تواند مسیر را برای موافقان کاهش نرخ بهره هموار کند.
همچنین هر دلار آمریکا به ازای ۶۸.۹۵۰۸ روپیه هند، ۱.۴۲۶۱ دلار استرالیا، ۱.۳۰۹۷ دلار کانادا، ۱.۳۵۳۳ دلار سنگاپور و ۴.۱۳۸۲ رینگت مالزی رسید.
انتهای پیام
