سهم محصولات مختلف در درآمدزایی غول‌های تکنولوژی
محصولات و سرویس‌های مختلفی از سوی بزرگترین شرکت‌های فعال در حوزه تکنولوژی ارائه می‌شود که هر کدام با استقبال متفاوتی در جهان روبه رو می‌شوند و بدین ترتیب میزان درآمدزایی آنها نیز متفاوت خواهد بود.
به گزارش ایسنا، بسیاری از شرکت‌های توسعه دهنده محصولات تکنولوژی بخش بزرگی از درآمدهای خود را از محصولات معروف و محبوب خود به دست می‌آورند و سایر سرویس‌ها و محصولات آنها سهم کوچکی در افزایش درآمدزایی و سودآوری آنها دارند.
طبق اعلام وب سایت visualcapitalist، این گزارش که به میزان درآمد و سهم محصولات مختلف توسعه داده شده توسط غول‌های تکنولوژی در جهان همچون اپل، آلفابت (شرکت مادر گوگل)، مایکروسافت، آمازون و فیس بوک می‌پردازد، بر اساس اطلاعات و آمارهای مربوط به سال ۲۰۱۶ و ۲۰۱۷ میلادی است که به گفته کارشناسان و تحلیلگران، با گذشت زمان همچنان اطلاعات آماری نشان می‌دهد که سهم هر یک از محصولات در افزایش درآمدهای حاصل از توسعه و فروش شرکت‌های مذکور تغییر چندانی نداشته است و تقریباً ثابت باقی مانده است.
در زیر به سهم هر یک از محصولات و سرویس‌های ارائه شده توسط بزرگترین شرکت‌های فعال در حوزه تکنولوژی در جهان در میزان درآمد و سودآوری آنها خواهیم پرداخت:
اپل
گوشی‌های هوشمند آیفون: ۶۳ درصد
تبلت‌های آیپد: ۱۰ درصد
لپ تاپ‌های مک بوک: ۱۱ درصد
سرویس و خدمات: ۱۱ درصد
سایر محصولات: ۵ درصد

آلفابت (شرکت مادر گوگل)
تبلیغات در پلتفرم یوتیوب و Google Ads : ۸۸ درصد
سایر محصولات شامل سیستم عامل اندروید، گوشی‌های هوشمند پیکسل و فروشگاه آنلاین گوگل پلی استور: ۱۱ درصد
سایر محصولات همچون Verily ، nest، capital G ، Google fiber و Colico : ۱ درصد

مایکروسافت
برنامه‌های مایکروسافت آفیس: ۲۸ درصد
سرورهای سیستم عامل ویندوز و مایکروسافت آژور: ۲۲ درصد
کنسول‌های بازی ایکس باکس: ۱۱ درصد
سیستم عامل ویندوز: ۹ درصد
تبلیغات در پلتفرم‌های بینگ و Microsoft advertising : ۷ درصد
محصولات مایکروسافت سرفیس: ۵ درصد
سایر: ۱۸ درصد

آمازون
فروشگاه آنلاین و اینترنتی محصولات در آمازون: ۷۲ درصد
رسانه‌های مبتنی بر پلتفرم آمازون: ۱۸ درصد
آمازون وب سرویس: ۹ درصد
سایر: ۱ درصد

فیس بوک
تبلیغات در پلتفرم فیس بوک: ۹۷ درصد
سایر: ۳ درصد

انتهای پیام
