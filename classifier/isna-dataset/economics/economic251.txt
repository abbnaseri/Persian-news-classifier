صادرات چای هند به ایران سه برابر شد
صادرات چای هند به ایران در چهار ماه نخست سال ۲۰۱۹ سه برابر شد و به ۲۷.۰۹ میلیون کیلوگرم رسید.
به گزارش ایسنا، این رقم صادرات که معمولاً سالانه حاصل می‌شود، نگرانی‌ها نسبت به از دست رفتن بازار ایران به دلیل تحریم‌های آمریکا را برای هندی‌ها رفع کرد.
طبق گزارش اکونومیک تایمز، قیمت صادرات چای هند به ایران نیز بر مبنای سالانه ۷.۵۴ درصد افزایش یافت و به ۲۶۹.۶۲ روپیه به ازای هر کیلوگرم چای ارتدوکس رسید.
آنیش بهانسالی از شرکت صادرات چای "بهانسالی اند کامپانی" به اکونومیک تایمز گفت: واردکنندگان ایرانی به دلیل نگرانی از متأثر شدن روند پرداخت از تحریم‌های آمریکا، پول خرید چای ارتودکس هندی را از پیش پرداخت کردند.
هند و ایران تجارت دوجانبه را با استفاده از یک حساب روپیه در بانک UCO انجام می‌دهند زیرا تحریم‌های مالی که از سوی آمریکا وضع شده است، تجارت با ایران را دشوار کرده است. طبق این مکانیزم، هند پول خرید نفت از ایران را در این حساب واریز می‌کند و ایران از این حساب برای پرداخت پول به صادرکنندگان هندی استفاده می‌کند.
ایران معمولاً ۲۰ تا ۳۰ میلیون کیلوگرم چای ارتدوکس را از هند خریداری می‌کند و یکی از بزرگترین بازارها برای این چای گران قیمت است.
انتهای پیام
