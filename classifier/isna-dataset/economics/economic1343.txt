قیمت طلا، سکه و ارز در روز دوشنبه
امروز بازار طلا و سکه تغییر جهت داد و قیمت‌ها رو به افزایش گذاشت. این در حالی است که بازار ارز از همان روند کاهشی خود تبعیت می‌کند.
به گزارش ایسنا، امروز (ساعت ۱۸ دوشنبه) قیمت هر گرم طلای ۱۸ عیار با افزایش بیش از ۴۰۰۰ تومانی به ۴۰۹ هزار تومان رسید. در همین حال قیمت سکه تمام بهار آزادی طرح جدید در بازار امروز با افزایش ۵۵ هزار تومانی به چهار میلیون و ۴۶۵ هزار تومان و سکه طرح قدیم با افزایش ۸۰ هزار تومانی به چهار میلیون و ۳۲۰ هزار تومان رسید. این در حالی است که قیمت نیم‌سکه بدون تغییر نسبت به دیروز دو میلیون و ۴۵۰ هزار تومان، ربع سکه با افزایش ۲۰ هزار تومانی یک میلیون و ۶۲۰ هزار تومان و سکه گرمی بدون تغییر قیمت ۹۹۰ هزار تومان است.
همچنین در بازارهای جهانی، آخرین قیمت هر اونس طلای جهانی با کاهش ۱۲ دلاری به ۱۳۴۱ دلار رسیده است.
کاهش نرخ ارز
بانک‌ها امروز قیمت ارز را نسبت به روز گذشته کاهش دادند؛ به طوری که قیمت خرید دلار در بانک‌ها با کاهش ۱۴۶ تومانی به ۱۲ هزار و ۳۸۲ تومان رسیده است. همچنین قیمت خرید یورو نسبت به روز گذشته با کاهش همراه شد و شعب ارزی بانک‌ها امروز هر یورو را با کاهش ۲۰۳ تومانی ۱۴ هزار تومان می‌خریدند. هر پوند انگلیس نیز امروز در شعب ارزی بانک‌ها با کاهش ۲۲۵ تومانی به قیمت ۱۵ هزار و ۷۴۳ تومان خریداری می‌شود.
قیمت ارز مسافرتی در بانک‌ها همچنان از قیمت فروش آن در بازار بالاتر است؛ به طوری که قیمت فروش ارز مسافرتی در بانک‌ها با کاهش ۲۰۷ تومانی ۱۴ هزار و ۷۱۰ تومان اعلام شده که با احتساب کارمزد به حدود ۱۵ هزار و ۵۰ تومان (۲۰۰ تومان کمتر از دیروز) می‌رسد.
اما صرافی‌های مجاز بانک مرکزی قیمت دلار را نسبت به روز گذشته ۵۰ تومان کاهش دادند؛ به طوری که قیمت خرید دلار در این صرافی‌ها ۱۲ هزار و ۶۵۰ تومان و قیمت فروش آن ۱۲ هزار و ۷۵۰ تومان بوده است.
این صرافی‌ها همچنین، امروز هر یورو را به قیمت ۱۴ هزار و ۵۵۰ تومان می‌خرند و ۱۴ هزار و ۶۵۰ تومان می‌فروشند که این نرخ‌ها نیز نسبت به روز گذشته ۵۰ تومان کاهش داشته است.
انتهای پیام
