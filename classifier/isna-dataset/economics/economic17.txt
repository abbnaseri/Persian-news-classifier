ارتباطات مناطق زلزله‌زده‌ی خوزستان پایدار است
سخنگوی شرکت مخابرات ایران اعلام کرد وضعیت ارتباطات مناطق زلزله‌زده‌ی‌ استان خوزستان پایدار است.
به گزارش ایسنا، ساعت ۱۱:۳۰ امروز دوشنبه، در حوالی مسجد سلیمان استان خوزستان، زلزله‌ای به بزرگی ۵.۷ رخ داد و زلزله ۳.۹ در عمق ۸ کیلومتری، ۴ در عمق ۲۰ کیلومتری، ۴.۷ در عمق ۱۸ کیلومتری و ۳.۷ در عمق ۱۶ کیلومتری از جمله پس لرزه‌های این زلزله به شمار می‌روند.
در این باره محمدرضا بیدخام در گفت‌وگو با ایسنا درباره‌ی وضعیت ارتباطات مناطق زلزله‌زده‌ی خوزستان و مسجد سلیمان گفت: با توجه به وقوع زلزله، پیگیری‌های ما نشان می‌دهد هیچ‌گونه مشکلی در زمینه‌ی تلفن ثابت و همراه مناطق زلزله‌زده‌ی خوزستان وجود ندارد و ارتباطات در این مناطق پایدار است و هیچ مشکلی نیست.
انتهای پیام
