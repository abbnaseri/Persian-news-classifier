قیمت طلا، سکه و ارز در روز شنبه
باوجود افزایش قیمت طلا در بازارهای جهانی، بازار سکه و طلا در کشور با شیب نزولی اندکی در ثبات قرار دارند و از سوی دیگر در بازار ارز،  در نخستین روز هفته جاری، صرافی‌های مجاز بانک مرکزی نرخ ارز را نسبت به هفته گذشته ثابت نگه داشتند.
به گزارش ایسنا، قیمت سکه تمام بهار آزادی طرح جدید در بازار امروز (شنبه) به چهار میلیون و ۶۴۵ هزار تومان رسیده و هر گرم طلای ۱۸ عیار نیز ۴۳۲ هزار تومان قیمت دارد.
امروز سکه طرح قدیم با قیمتی معادل چهار میلیون و ۴۵۰ هزار تومان داد و ستد می‌شود. این در حالی است که قیمت نیم‌سکه دو میلیون و ۴۵۰ هزار تومان، ربع سکه یک میلیون و ۵۸۰ هزار تومان و سکه گرمی یک میلیون و ۲۰ هزار تومان است.
همچنین در بازارهای جهانی، آخرین قیمت هر اونس طلای جهانی به ۱۴۰۰ دلار رسیده است.
ثبات در بازار ارز
در نخستین روز هفته جاری، صرافی‌های مجاز بانک مرکزی نرخ ارز را نسبت به هفته گذشته ثابت نگه داشتند.
به گزارش ایسنا، بانک‌ها امروز (یکم تیر) قیمت ارز را نسبت به هفته گذشته کاهش دادند؛ به طوری که قیمت خرید دلار در بانک‌ها که روز چهارشنبه هفته گذشته ۱۲ هزار و ۷۷۰ تومان بود، امروز با اندکی افزایش به ۱۲ هزار و ۷۹۲ تومان رسیده است.
همچنین شعب ارزی بانک‌ها امروز هر یورو را ۱۴ هزار و ۳۱۸ تومان می‌خرند که قیمت این ارز نیز تقریباً ثابت بوده است.
هر پوند انگلیس نیز امروز در شعب ارزی بانک‌ها به قیمت ۱۶ هزار و ۷۲ تومان خریداری می‌شود.
نرخ ارز مسافرتی
قیمت ارز مسافرتی در بانک‌ها همچنان از قیمت فروش آن در بازار بالاتر است؛ به طوری که قیمت فروش ارز مسافرتی در بانک‌ها ۱۵ هزار و ۳۵ تومان اعلام شده که با احتساب کارمزد به حدود ۱۵ هزار و ۴۰۰ تومان می‌رسد.
نرخ ارز در صرافی‌های بانکی
اما صرافی‌های مجاز بانک مرکزی قیمت دلار را نسبت به هفته گذشته ثابت نگه داشتند؛ به طوری که قیمت خرید دلار در این صرافی‌ها ۱۳ هزار تومان و قیمت فروش آن ۱۳ هزار و ۱۰۰ تومان است.
این صرافی‌ها همچنین، امروز هر یورو را به قیمت ۱۴ هزار و ۹۰۰ تومان می‌خرند و ۱۵ هزار تومان می‌فروشند که این نرخ‌ها نیز نسبت به چهارشنبه گذشته ۱۵۰ تغییری نداشته است.
انتهای پیام
