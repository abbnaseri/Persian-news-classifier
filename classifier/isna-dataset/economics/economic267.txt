نصف خودروهای فروخته شده در نروژ برقی هستند!
نزدیک به نیمی از مجموع کل خودروهای فروخته شده در نروژ در سال جاری میلادی برقی و الکتریکی بوده است.
به گزارش ایسنا، با توجه به افزایش محبوبیت و استقبال از خودروهای برقی و الکتریکی بسیاری از شرکت‌های خودرو سازی در جهان تصمیم گرفته‌اند که به تولید و توسعه خودروهای پاک و دوستدار محیط زیست بپردازند و بدین ترتیب نظر و توجه خیلی عظیمی از مشتریان خود را در بازارهای جهانی جلب کنند. در این میان به نظر می‌رسد برخی از کشورها بیشتر از سایر مناطق جهان از خودروهای برقی استقبال کرده‌اند که از جمله آنها می‌توان به کشورهای شمال اروپا و منطقه اسکاندیناوی همچون نروژ، سوئد، دانمارک و فنلاند اشاره کرد.
حالا تازه‌ترین گزارشی که بلومبرگ از میزان فروش خودروهای برقی در نروژ منتشر کرده است نشان می‌دهد که بالغ بر ۴۵ درصد از مجموع کل خودروهای فروخته شده در بازار خودروی این کشور برقی و الکتریکی بوده است.
این آمار همچنین نشان دهنده یک رشد و افزایش ۳۱ درصدی سهم فروش خودروهای برقی در بازار این کشور نسبت به مدت مشابه سال گذشته است.
این در حالیست که سازمان داده‌های ترافیک جاده‌ای نروژ نشان می‌دهد که فروش خودروهای بنزینی در همین بازه زمانی با یک کاهش ۲۹ درصدی نسبت به مدت مشابه سال گذشته مواجه شده است.
پیشتر نیز بسیاری از کارشناسان و تحلیلگران در گزارشی به نقل از گاردین پیش بینی کرده بودند که خودروهای برقی و الکتریکی در بازار خودروی نروژ با رشد دو برابری مواجه می‌شود و موفق خواهد شد و جایگاه مناسب و مستحکمی را برای خود رقم بزند.
نروژ به عنوان یک کشور سرسبز و کم جمعیت در شمال قاره اروپا و منطقه اسکاندیناوی یکی از پیشگامان محافظت از محیط زیست و کاهش انتشار میزان آلاینده‌ها به جو زمین است که در راستای این هدف اقدامات بسیاری برای کاهش استقبال از خودروهای آلاینده بنزینی و دیزلی و افزایش محبوبیت استفاده از خودروهای پاک برقی و الکتریکی انجام داده که در نهایت موجب شده خریداری و استفاده از وسایل نقلیه مذکور در این کشور با رشد قابل توجهی مواجه شود که در نوع خود در جهان بی‌سابقه و بی‌نظیر بوده است.
مقامات و مسئولان نوبت بارها اعلام کرده بودند که با هدف به صفر رساندن خریداری خودروهای بنزینی و دیزلی آلاینده و همچنین کاهش شدید گازهای گلخانه‌ای و کربنی به جو زمین قصد دارند به توسعه و ساخت زودهنگام زیرساخت‌های لازم برای استفاده بهینه و آسان از خودروهای برقی همچون راه اندازی ایستگاه‌های شارژ به فواصل کم در تمامی خیابان‌ها و جاده‌های سراسر این کشور بپردازند.
پیشتر شهر اسلو پایتخت نروژ لقب پایتخت خودروهای الکتریکی در جهان را به نام خود ثبت کرده بود.
با این وسایل نقلیه الکتریکی در دهان تنها سهم بسیار اندک به کوچکی از بازار خودروی جهان را به خود اختصاص می‌دهند اما آمار استفاده خریداری و استفاده از آن در کشورهای مختلف علی‌الخصوص اروپا تحت تأثیر سیاست گذاری‌های مختلف دولت‌ها تفاوت معناداری داد در برخی کشورها فروش خودروهای برقی همچنان رو به صعود گزارش می‌شود که به نظر می‌رسد در سال‌های نه چندان دور از فروش خودروهای بنزینی و دیزلی صحبت خواهد کرد این در حالی است که برخی دیگر از کشورها به ویژه جهان سومی‌ها هنوز حتی فکر عرضه خودروی الکتریکی را نیز غیرممکن می‌دانند. دولت‌های بسیاری همچون انگلستان فرانسه نروژ اسپانیا یونان مکزیک چین و هند از جمله پیشگامانی هستند که قصد دارند به منظور جلوگیری از آلودگی هوا به حفظ محیط زیست تولید و فروش خودروهای بنزینی و دیزلی را تا دهه ۲۰۳۰ میلادی (نهایتاً دهه ۲۰۴۰ میلادی) یعنی حدوداً بیست سال آینده ممنوع و متوقف اعلام کنند.
انتهای پیام
