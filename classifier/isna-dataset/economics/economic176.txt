سکه نسبت به پارسال چقدر گران شد؟
طبق اعلام بانک مرکزی سکه تمام بهار آزادی طرح جدید در دو ماه نخست امسال نسبت به مدت مشابه پارسال بیش از ۱۵۶ درصد افزایش یافته است.
به گزارش ایسنا، طبق آنچه بانک مرکزی اعلام کرده در اردیبهشت ماه سال جاری متوسط قیمت فروش هر قطعه سکه تمام بهار آزادی طرح جدید در بازار آزاد شهر تهران پنج میلیون و ۷,۴۰۰ تومان بوده که در مقایسه با ماه قبل و ماه مشابه سال قبل به ترتیب ۴.۳ درصد و ۱۵۸.۵ درصد افزایش نشان می‌دهد. همچنین حداقل و حداکثر نرخ فروش این سکه مذکور در ماه یاد شده به ترتیب چهار میلیون و ۶۶۵ هزار تومان و پنج میلیون و ۲۱۰ هزار تومان بوده است.
متوسط قیمت فروش سکه تمام بهار آزادی طرح قدیم نیز در اردیبهشت امسال در بازار آزاد شهر تهران چهار میلیون و ۸۴۱ هزار و ۱۲۰ تومان بود که در مقایسه با ماه قبل و ماه مشابه سال قبل به ترتیب ۴.۶ درصد و ۱۵۶.۷ درصد افزایش نشان می‌دهد.
همچنین حداقل و حداکثر نرخ فروش سکه تمام طرح قدیم در ماه یاد شده به ترتیب چهار میلیون و ۵۵۰ هزار تومان و پنج میلیون و ۱۳ هزار و ۳۰۰ تومان بوده است.


انتهای پیام
