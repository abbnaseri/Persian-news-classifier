مبادلات تجاری امارات و اتحادیه اروپا افزایش یافت
حجم مبادلات تجاری بین امارات متحده عربی و اتحادیه اروپا در سال گذشته میلادی بیش از ۱۱ درصد افزایش یافت.
به گزارش ایسنا، اتاق بازرگانی ابوظبی در گزارشی اعلام کرد که میزان مبادلات تجاری بین امارات متحده عربی و اتحادیه اروپا طی سال گذشته میلادی بالغ بر ۶۴ میلیارد دلار بود که نسبت به همین مدت در سال ۲۰۱۷، بیش از ۱۱ درصد افزایش داشته است.
براساس این گزارش میزان واردات امارات از اتحادیه اروپا طی سال گذشته بالغ بر ۶۰ میلیارد دلار بوده و میزان صادرات امارات به اتحادیه اروپا از مرز ۴ میلیارد دلار گذشت.
انتهای پیام
