زمان عرضه نفت خام سبک در رینگ بین‌الملل بورس انرژی 
 اطلاعیه عرضه ۲ میلیون بشکه نفت خام سبک شرکت ملی نفت ایران در رینگ بین‌الملل بورس انرژی منتشر شد.
به گزارش ایسنا، اطلاعیه عرضه ۲ میلیون بشکه نفت خام سبک شرکت ملی نفت ایران در رینگ بین‌الملل بورس انرژی با قیمت پایه ۵۹ دلار و ۲۸ سنت برای هر بشکه برای تاریخ سه‌شنبه، ۱۱ تیرماه منتشر شد.
این دوازدهمین عرضه نفت خام سبک در رینگ بین‌الملل بورس انرژی در دوره جدید و پنجمین عرضه امسال است که خریداران می‌توانند تا سه ماه پس از انجام معامله محموله را تحویل بگیرند و تحویل محموله در دیگر مناطق منوط به تأیید شرکت ملی نفت ایران امکان‌پذیر است.
بر اساس اعلام شرکت ملی نفت ایران، عرضه نفت خام در بورس انرژی ایران در راستای تحقق سیاست‌های اقتصاد مقاومتی مبتنی بر ایجاد تنوع در روش‌های فروش نفت و استفاده از ظرفیت‌های بخش غیردولتی به‌منظور صادرات نفت‌خام در دستور کار قرار گرفته است.
انتهای پیام
