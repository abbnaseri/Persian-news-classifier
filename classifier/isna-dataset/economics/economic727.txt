قیمت سکه، طلا و ارز در روز یکشنبه
در حالی که قیمت انواع سکه امروز نسبت به روز شنبه با افزایش همراه بود اما نرخ ارز در بانک‌ها و صرافی‌های مجاز بانک مرکزی نسبت به روز گذشته با اندکی کاهش همراه است.
به گزارش ایسنا، قیمت سکه تمام بهار آزادی طرح جدید در بازار امروز (یکشنبه) با افزایش ۳۰ هزار تومانی نسبت به روز شنبه، به چهار میلیون و ۶۷۵ هزار تومان رسیده و هر گرم طلای ۱۸ عیار نیز ۴۳۴ هزار تومان قیمت دارد.
امروز سکه طرح قدیم با افزایش ۵۰ هزار تومانی نسبت به روز گذشته، با قیمتی معادل چهار میلیون و ۵۰۰ هزار تومان داد و ستد می‌شود. این در حالی است که قیمت نیم‌سکه دو میلیون و ۴۵۰ هزار تومان، ربع سکه یک میلیون و ۶۲۰ هزار تومان (افزایش ۴۰ هزار تومانی نسبت به روز گذشته) و سکه گرمی یک میلیون و ۲۰ هزار تومان است.
همچنین در بازارهای جهانی، آخرین قیمت هر اونس طلای جهانی به ۱۴۰۰ دلار رسیده است.
دلار و یورو چند؟

بانک‌ها هم امروز، قیمت ارز را نسبت به روز گذشته کاهش دادند؛ به طوری که قیمت خرید دلار در بانک‌ها که روز گذشته ۱۲ هزار و ۷۹۲ تومان بود، امروز با اندکی کاهش به ۱۲ هزار و ۶۲۵ تومان رسیده است.

همچنین شعب ارزی بانک‌ها امروز هر یورو را ۱۴ هزار و ۳۵۸ تومان می‌خرند که قیمت این ارز نیز اندکی کاهش داشته است. هر پوند انگلیس نیز امروز در شعب ارزی بانک‌ها به قیمت ۱۶ هزار و ۱۰۵ تومان خریداری می‌شود.
نرخ ارز مسافرتی
قیمت ارز مسافرتی در بانک‌ها همچنان از قیمت فروش آن در بازار بالاتر است؛ به طوری که قیمت فروش ارز مسافرتی در بانک‌ها ۱۵ هزار و ۸۰ تومان اعلام شده که با احتساب کارمزد به حدود ۱۵ هزار و ۴۵۰ تومان می‌رسد.
اما صرافی‌های مجاز بانک مرکزی قیمت دلار را نسبت به روز گذشته ۱۰۰ تومان کاهش دادند؛ به طوری که قیمت خرید دلار در این صرافی‌ها ۱۲ هزار و ۹۰۰ تومان و قیمت فروش آن ۱۳ هزار تومان است. این صرافی‌ها همچنین، امروز هر یورو را به قیمت ۱۴ هزار و ۸۰۰ تومان می‌خرند و ۱۴ هزار و ۹۰۰ تومان می‌فروشند که این نرخ‌ها نیز نسبت به روز گذشته ۱۰۰ تومان کاهش داشته است.
انتهای پیام
