قیمت طلا، سکه و ارز در روز یکشنبه
امروز قیمت‌ها در بازار طلا، سکه و ارز کاهشی بود.  
به گزارش ایسنا، امروز (یکشنبه) قیمت سکه تمام بهار آزادی طرح جدید چهار میلیون و ۵۵۵ هزار تومان اعلام شده که نسبت به آخرین قیمت معامله شده قبل از تعطیلات ۷۵ هزار تومان کاهش یافته است. همچنین سکه تمام بهار آزادی طرح قدیم چهار میلیون ۳۸۰ هزار تومان است که نسبت به آخرین قیمت هفته قبل ۷۰ هزار تومان کاهش را نشان می‌دهد.
نیم سکه نیز ۷۰ هزار تومان ارزان شده و دو میلیون و ۳۳۰ هزار تومان داد و ستد می‌شود.
ربع سکه هم با کاهش ۳۰ هزار تومانی یک میلیون و ۵۲۰ هزار تومان قیمت دارد و سکه یک گرمی هم ۹۷۰ هزار تومان فروخته می‌شود که ۱۳۰ هزار تومان ارزان شده است.
همچنین امروز هر گرم طلای ۱۸ عیار در طلافروشی‌ها ۴۲۹ هزار و ۳۰۰ تومان معامله می‌شود که نشانگر کاهش ۶۰۰۰ تومانی قیمت است.
در بازار ارز نیز امروز پس از تعطیلات چند روزه، قیمت‌ها تغییر چندانی نداشت، به طوریکه در صرافی بانک‌ها قیمت خرید دلار ۱۲ هزار و ۸۵۰ تومان و قیمت فروش آن ۱۲ هزار و ۹۵۰ تومان اعلام شد که نسبت به آخرین قیمت هفته گذشته تغییری نداشته است.
همچنین صرافی بانک‌ها برای خرید یورو تا ۱۴ هزار و ۷۵۰ تومان و فروش ۱۴ هزار و ۸۵۰ تومان قیمت‌گذاری کردند.
بانک‌ها هم دلار را با کمتر از ۱۰ تومان افزایش، ۱۲ هزار و ۵۷۶ تومان قیمت‌گذاری کردند و یورو را نیز با رشد حدود ۸۰ تومانی ۱۴ هزار و ۳۶۰ تومان از فروشندگان خریدند.
ارز مسافرتی نیز امروز ثابت ماند و هر یورو ۱۵ هزار و ۱۳۰ تومان فروش رفت.
انتهای پیام
