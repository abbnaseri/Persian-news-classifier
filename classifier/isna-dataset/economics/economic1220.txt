سفر رییس سازمان ملی بهره وری ایران به استان یزد
رئیس سازمان ملی بهره‌وری ایران به استان یزد سفر کرد.
به گزارش ایسنا، فاطمه پهلوانی در این سفر ضمن برگزاری جلساتی با مدیران در این خصوص از مراکز صنعتی و اقتصادی این استان نیز بازدید کرد.
دیدار با استاندار، نمایندگان مجلس شورای اسلامی و مدیران سازمان مدیریت و برنامه ریزی استان و بررسی اقدامات مهم بهره‌ورانه استان در نظام اداری و توسعه اقتصادی، دیدار با رئیس دانشگاه یزد و مدیران مرکز پژوهشی کیفیت و بهره‌وری دانشگاه با هدف بررسی میزان پیشرفت اقدامات ذیل توافقنامه فی ما بین و گسترش فعالیت‌ها و تعاملات، حضور در شهرستان‌های استان به منظور پایش اقدامات مرتبط با موضوع بهره‌وری، حضور در شورای اداری شهرستان‌ها و جلسه با مدیران دستگاه‌های اجرایی، بازدید از دستاوردهای بهره ورانه و بازدید از واحدهای صنعتی و بنگاه‌های اقتصادی برای بررسی دستاوردهای بهره‌ورانه از برنامه‌های فاطمه پهلوانی در سفر به استان یزد است.
انتهای پیام
