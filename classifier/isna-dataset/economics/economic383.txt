وزیر نفت با چه کسانی در وین گفت‌وگو کرد؟
امروز و پیش از نشست اوپک در وین، رئیس دوره‌ای اوپک و وزیر نفت ونزوئلا با بیژن  زنگنه، وزیر نفت کشورمان دیدار و گفت‌وگو کردند.
به گزارش ایسنا، در این ملاقات زنگنه درباره اهمیت و جایگاه اوپک نکاتی را مطرح و تاکید کرد که نمی‌شود برخی کشورها خارج از اوپک تصمیم‌گیری و آن را به اوپک تحمیل کنند و چنین رفتاری برای بقای اوپک خطرناک است.
بنا بر اعلام وزارت نفت، زنگنه تاکید کرد: اوپک یک سازمان سیاسی نیست ولی برخی اعضا متأسفانه می‌خواهند هماهنگ با آمریکا از اوپک به عنوان یک ابزار سیاسی استفاده کنند.
مانوئل کودو - رئیس دوره‌ای اوپک - بعد از دیدار با زنگنه درباره این‌که برخی اعضا، اوپک را به سازمان سیاسی تبدیل کرده‌اند، تاکید کرد که در نشست پیش روی اوپک درباره همه مسائل مذاکره می‌کنیم و جمع‌بندی نظرات اعضا در بیانیه پایانی گنجانده می‌شود.
همچنین ژان مارک تیستر چیکایا، وزیر نفت جمهوری کنگو هم در جلسه دیگری با بیژن زنگنه، وزیر نفت ایران در هتل کوبورگ دیدار و گفت‌وگو کرد.
ادامه دارد
