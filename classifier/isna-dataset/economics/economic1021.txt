آغاز پروازهای یک شرکت ارمنستانی در مسیر ایروان-تهران-ایروان
با آغاز تابستان سال جاری، پروازهای یک شرکت هواپیمایی ارمنی تحت عنوان Armenia Airways برای اولین بار کلید می‌خورد.
حسن خوشخو-سرپرست معاونت بهره‌برداری فرودگاهی شهر فرودگاهی امام خمینی (ره) - در گفت‌وگو با ایسنا، از آغاز پروازهای ایروان-تهران-ایروان شرکت هواپیمایی Armenia Airways به شهر فرودگاهی امام خمینی (ره) خبر داد و اعلام کرد این پرواز فصلی است و در طول تابستان انجام می‌شود برای اولین بار است که مدنظر قرار می‌گیرد، هرچند که پیش از این، برخی شرکت‌های هواپیمایی ارمنستانی در این مسیر تردد می‌کردند.
وی با بیان اینکه در هفته جاری، این پرواز در سه مرتبه انجام می‌شود و از هفته آینده به صورت روزانه در مسیر ایروان-تهران-ایروان تردد خواهد کرد، گفت: در حال حاضر قرار است این پروازها صرفاً در ایام تابستان انجام شود.
به گفته سرپرست معاونت بهره‌برداری فرودگاهی شهر فرودگاهی امام خمینی (ره) اولین پرواز این شرکت هواپیمایی به تهران با یک فروند هواپیمای BAe۱۴۶-۳۰۰ به رجیستر EK-۱۴۶۰۱ انجام شد.
خشخو با بیان اینکه شرکت‌های هواپیمایی ایرانی در مسیر تهران به ایروان در تردد هستند، اظهار کرد: برای اولین بار است که این شرکت هواپیمایی در مسیر ایروان-تهران-ایروان تردد خواهد کرد.
انتهای پیام
