بورس انرژی میزبان ۲ میلیون بشکه نفت خام سنگین
 دو میلیون بشکه نفت خام سنگین شرکت ملی نفت ایران در رینگ بین‌الملل بورس انرژی با قیمت پایه ۵۷ دلار و ۶۶ سنت برای هر بشکه عرضه می‌شود.
به گزارش ایسنا، این چهارمین عرضه نفت خام سنگین در رینگ بین‌الملل از زمان آغاز عرضه نفت در بورس انرژی است؛ دهم اردیبهشت امسال در نخستین عرضه نفت خام سنگین ۷۰ هزار بشکه معامله شد.
خریداران می‌توانند تا سه ماه پس از انجام معامله محموله را تحویل بگیرند و تحویل محموله در دیگر مناطق منوط به تأیید شرکت ملی نفت ایران امکان‌پذیر است.
بر اساس اعلام شرکت ملی نفت ایران، عرضه نفت خام در بورس انرژی ایران در راستای تحقق سیاست‌های اقتصاد مقاومتی مبتنی بر ایجاد تنوع در روش‌های فروش نفت و استفاده از ظرفیت‌های بخش غیردولتی به‌منظور صادرات نفت‌خام در دستور کار قرار گرفته است.
انتهای پیام
