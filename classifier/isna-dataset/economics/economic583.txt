شرایط واردات و صادرات طلا تصویب شد
آئین‌نامه ورود، صدور و معاملات طلا، نقره و پلاتین در شورای پول و اعتبار مورد بازنگری قرار گرفت.
به گزارش ایسنا، در هزار و دویست و هفتاد و سومین جلسه شورای پول و اعتبار که به ریاست عبدالناصر همتی - رئیس کل بانک مرکزی - تشکیل شد، به پیشنهاد بانک مرکزی و با هدف تسهیل واردات شمش و طلای ذوب شده، صادرات مصنوعات فلزات گران‌بها و رفع موانع تسویه تعهدات صادراتی صادرکنندگان مصنوعات فلزات گران‌بها، «آیین نامه ورود، صدور و معاملات طلا، نقره و پلاتین» بازنگری شد.
طبق اعلام بانک مرکزی، شورای پول و اعتبار ضمن تغییر نام این آئین‌نامه به «آئین نامه ورود و صدور فلزات گران‌بها» آئین‌نامه مزبور را تصویب کرد.
انتهای پیام
