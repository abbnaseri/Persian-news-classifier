قیمت لبنیات افزایش یافت+جدول
دبیر ستاد تنظیم بازار از افزایش قیمت محصولات لبنی در راستای بالا رفتن قیمت شیر خام خبر داد و گفت: از طی هفته‌های گذشته و پس از ابلاغ این مصوبه، قیمت سه محصول پرلبنی مانند شیر، ماست و پنیر نیز افزایش یافته است.
به گزارش ایسنا، نیمه خرداد ماه امسال رضا باکری - دبیر انجمن صنفی صنایع لبنی - اعلام کرد که با توجه به افزایش هزینه‌های تولید، قیمت‌های جدید پیشنهادی خود برای افزایش ۱۴ درصدی قیمت لبنیات را به سازمان حمایت مصرف کنندگان و تولید کنندگان ارائه دادیم که بعد از بررسی و تأیید از سوی این سازمان به ستاد تنظیم بازار برای تصویب و ابلاغ ارسال خواهد شد.
در این راستا عباس قبادی - معاون وزیر صنعت، معدن و تجارت و دبیر ستاد تنظیم بازار - به ایسنا گفت: در چهلمین جلسه کارگروه تنظیم بازار مورخ ۲۲ خرداد ماه مصوب شد که قیمت محصولات لبنی پرمصرف شامل شیر، ماست و پنیر افزایش یابد که البته هر کدام از این محصولات در اندازه‌ها و حجم‌های تعیین شده قیمت متفاوتی دارد و براساس همین مصوبه قرار شد قیمت محصولات لبنی مذکور در دیگر اندازه‌ها به تناسب وزن و درصد چربی توسط سازمان حمایت مصرف کنندگان و تولید کنندگان تعیین و ابلاغ شود.
 وی با بیان این‌که قیمت محصولات لبنی در سایر استان‌ها نیز براساس میانگین نرخ خرید شیر خام توسط صنایع لبنی و براساس تصمیمات کارگروه تنظیم بازار استان در سقف قیمت‌های ابلاغی تعیین خواهد شد، گفت: هم‌اکنون وضعیت بازار لبنیات نسبتاً مساعد بوده و همه تولید کنندگان برهمین اساس محصولات خود را عرضه می‌کنند.
 قیمت محصولات لبنی پرمصرف شامل شیر، ماست و پنیر مطابق جداول زیر تعیین شده است:

  انتهای پیام
