سومین عرضه نفت خام سنگین در بورس انجام شد
امروز برای سومین بار نفت خام سنگین در رینگ بین‌الملل بورس انرژی عرضه شد اما در نهایت این عرضه بدون تقاضا ماند.
به گزارش ایسنا، امروز دو میلیون بشکه نفت سنگین شرکت ملی نفت ایران در رینگ بین‌الملل بورس انرژی عرضه شد اما در نهایت کسی برای خرید آن اقدام نکرد.
حداقل حجم خرید در این عرضه همانند عرضه‌های گذشته ۳۵ هزار بشکه و قیمت پایه ۵۹ دلار و ۵۹ سنت بود.
این سومین عرضه نفت خام سنگین در رینگ بین‌الملل بورس انرژی از زمان آغاز عرضه نفت در بورس انرژی است.
دهم اردیبهشت‌ماه امسال نخستین عرضه نفت خام سنگین انجام شد که ۷۰ هزار بشکه نفت خام سنگین در آن تاریخ معامله شد.
انتهای پیام
