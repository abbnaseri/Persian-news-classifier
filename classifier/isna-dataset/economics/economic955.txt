قابلیت جدید در تلویزیون‌های اپل 
اپل به تازگی اعلام کرده است که قابلیت جدید تصویر در تصویر را به تلویزیون‌های هوشمند اپل‌تی وی خواهد آورد.
به گزارش ایسنا، شرکت آمریکایی اپل به تازگی اعلام کرده است که قصد دارد قابلیت تصویر در تصویر (Picture-in-Picture) را به پلتفرم تلویزیون‌های هوشمند خود اضافه کند تا کاربران بتوانند همزمان با تماشای یک فیلم یا سریال، به سایر کارهای موردنیاز خود همچون مکالمه ، چت ، برقراری تماس ، کار با اپلیکیشن‌های مختلف در کنار تماشای یک شبکه دیگر تلویزیونی نیز بپردازند.
این خبر که امروز در سایت خبری 9to5Mac مربوط به محصولات اپل منتشر شده است، به کاربران و علاقمندان به تلویزیون‌های اپل نوید می‌دهد که با بهره گیری از این قابلیت جدید، بتوانند از مجموعه‌ای از کار و فعالیت‌های مختلف استفاده کنند.
این قابلیت جدید و کاربردی در بسیاری از اپلیکیشن‌های محبوب و پرطرفدار وجود دارد که به کاربران اجازه می‌دهد از چندین محتوا و پلتفرم به صورت هم زمان استفاده کنند. بدین ترتیب کاربران قادر خواهند بود چند برنامه تلویزیونی را به صورت هم زمان تماشا کنند.
انتهای پیام
