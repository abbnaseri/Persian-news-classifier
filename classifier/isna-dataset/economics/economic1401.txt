معافیت هزینه گاز مصرفی مشترکان مناطق سیل‌زده 
وزیر نفت، مصوبه هیئت وزیران مبنی بر «معافیت هزینه گاز مصرفی مشترکان خانگی و تجاری مناطق سیل‌زده استان‌های گلستان، مازندران، لرستان و خوزستان مطابق با تاریخ‌های مورد اشاره با تشخیص شرکت‌های گاز استانی ذی‎ربط» را به شرکت ملی گاز ایران جهت اقدام، ابلاغ کرد.
به گزارش ایسنا، هیئت وزیران در نشست روز چهارشنبه (۱۳ خردادماه) معافیت مشترکان خانگی و تجاری مناطق سیل‌زده استان‌های گلستان، مازندران، لرستان و خوزستان از پرداخت هزینه گاز را بر اساس پیشنهاد وزارت نفت تصویب کرد.
بر اساس این مصوبه، مشترکان خانگی و تجاری مناطق سیل‌زده استان‌های گلستان و مازندران از تاریخ ۲۸ اسفندماه ۱۳۹۷ تا ۱۵ اردیبهشت ۱۳۹۸ و نیز مشترکان خانگی و تجاری مناطق سیل‌زده استان‌های لرستان و خوزستان از پنجم فروردین‌ماه تا ۱۵ اردیبهشت ۹۸ با تشخیص شرکت‌های گاز استانی ذی‌ربط از پرداخت هزینه گاز مصرفی معاف هستند.
بنا بر اعلام وزارت نیرو، رونوشت دستور وزیر نفت افزون بر حسن منتظرتربتی، مدیرعامل شرکت ملی گاز ایران به هوشنگ فلاحتیان، معاون برنامه‌ریزی وزیر نفت، شجاع‌الدین بازرگانی، معاون امور حقوقی و مجلس وزیر نفت نیز ارسال شده است.
انتهای پیام
