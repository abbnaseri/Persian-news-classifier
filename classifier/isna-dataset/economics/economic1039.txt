آخرین آمارها از سرمایه‌گذاری خارجی در چین
حجم سرمایه‌گذاری‌های خارجی در چین در مقایسه با سال گذشته 1.3 درصد افزایش یافت.
به گزارش ایسنا به نقل از تریدینگ اکونومیکس، برخلاف وضعیت تولیدات کارخانجات در نخستین ماه‌های سال جاری میلادی، میزان سرمایه‌های خارجی ورودی به چین با افزایش محسوسی همراه بوده است به گونه‌ای که در دوازده ماه منتهی به ماه می با ۱.۳ درصد افزایش نسبت به مدت مشابه سال قبل به ۵۳.۳۴ میلیارد دلار رسیده است.
با وجود آن‌که آمریکا و چین وارد جنگ تجاری شدیدی با یکدیگر شده‌اند اما بررسی آمارهای سرمایه گذاری منتشر شده نشان می‌دهد حجم سرمایه‌های اشخاص حقیقی و حقوقی آمریکا در چین در مقایسه با مدت مشابه سال گذشته ۷.۵ درصد افزایش داشته است.
متوسط سرمایه گذاری خارجی در چین طی سال‌های ۱۹۹۷ تا ۲۰۱۹ برابر با ۴۴ میلیارد و ۳۸۶ میلیون دلار بوده است که بیشترین سرمایه گذاری جذب شده مربوط به سال ۲۰۰۰ با ۱۸۳.۲ میلیارد دلار و کمترین رقم جذب شده نیز مربوط به سال ۲۰۱۸ با ۱۳۴.۹ میلیارد دلار بوده است.
طبق تعریف مرکز آمار چین، سرمایه گذاری خارجی به مجموع سرمایه جذب شده از طرف شرکت‌ها و اشخاص خارجی در شرکت‌های داخلی و یا بخش‌های غیرمالی در طول یک سال اطلاق می‌شود.
در بین کشورهای مختلف، هنگ کنگ با در اختیار داشتن ۴۵ درصد از کل سرمایه گذاری خارجی در چین رکورد دار است و پس این کشور، آمریکا با ۱۰ درصد، ژاپن با ۹ درصد، تایوان و جزایر ویرجین با ۶.۵ درصد، کره جنوبی و سنگاپور با پنج درصد، انگلیس و آلمان با دو درصد و فرانسه با یک درصد قرار دارند.
انتهای پیام
