وضعیت پاسخگویی سامانه ۲۰۲۰مخابرات منطقه قم بررسی شد
مدیرعامل شرکت مخابرات ایران با حضور در مرکز ۲۰۲۰ مخابرات منطقه قم ، ضمن گفتگو با مشتریان و پاسخگویان، نحوه پاسخگویی و میزان رضایت مردم را بررسی کرد.
به گزارش ایسنا به نقل از اداره کل ارتباطات و امور بین‌الملل شرکت مخابرات ایران، مهندس سید مجید صدری از بخش‌های مختلف مرکز پاسخگویی ۲۰۲۰ مخابرات منطقه قم بازدید و مهارت، تسلط و نحوه عملکرد پاسخگویان را بررسی و با تعدادی از مشتریان گفتگو کرد.  مدیرعامل شرکت مخابرات ایران گفت: در پی دستور وزیر ارتباطات و فناوری اطلاعات مبنی بر ارتقا سامانه‌های پاسخگویی در دو هفته، اقدامات زیر انجام شده است که می‌تواند در تحقق مشتری مداری و رضایت ایشان مؤثر باشد.  برگزاری دوره آموزش فنی ارتباط با مشتری برای کارکنان مراکز تماس فراهم کردن امکان انتقال تماس از تهران به سایر استان‌ها و برعکس راه اندازی امکان پاسخگویی به مشتریان از طریق وب و پنل دسترسی مشتریان در نشانی ADSL.TCI.ir استاندارد سازی سیستم‌ها ، مکان و تعداد پاسخ هر پاسخگو در زمان انجام کار بازنگری در شاخص‌های ارزیابی پاسخگویان و نظرسنجی از مشتریان به صورت نمونه گیری شد. پاسخگویی بلافاصله بعد از تماس و کاهش زمان انتظار پاسخگویی  مهندس صدری با اشاره به نقش پاسخگویان در میزان رضایت مردم گفت: ما وظیفه داریم برای این دسته از کارکنان انگیزه کافی ایجاد کنیم و لذا با تبدیل قراردادها از نفر روز به تعداد تماس، علاوه بر پرداخت حقوق برابر قانون کار، به پاسخگویان برتر حقوق و دستمزد اضافه پرداخت خواهد شد.  مدیرعامل شرکت مخابرات ایران تجمیع مرکز تماس از ۳۱ مرکز به ۷ مرکز و فراهم کردن امکانات نظارتی متمرکز و دسترسی کامل را از برنامه‌های آینده این شرکت برای پاسخ به انتظارات وزیر محترم اعلام کرد و ادامه داد برای نظارت سازمان تنظیم مقررات دسترسی‌های نظارتی در نظر گرفته شده است.  وی در پایان گفت: امیدواریم با این اقدامات و برنامه‌های آتی پیش رو رضایت مشتریان عزیز و وزیر محترم حاصل شود.
انتهای پیام  
