هزینه‌ زندگی در کدام استان‌ها بیشتر است؟
طبق اعلام مرکز آمار، بیشترین نرخ تورم 12 ماهه مربوط به استان کردستان و کمترین آن مربوط به استان قم است. همچنین شکاف نرخ تورم 12 ماهه استان‌ها در خرداد ماه ١٣.٧ درصد است که نسبت به ماه قبل ١.٣ درصد افزایش را نشان می‌دهد.
به گزارش ایسنا، در خرداد ١٣٩٨ عدد شاخص کل برای خانوارهای کشور به ١٧٤, ٩ رسید که نسبت به ماه قبل ٠.٨ درصد افزایش نشان می‌دهد. در این ماه بیشترین نرخ تورم ماهانه خانوارهای کشور مربوط به استان‌های گیلان و هرمزگان با دو درصد افزایش و کمترین نرخ تورم ماهانه مربوط به استان آذربایجان غربی با ٢.٢ درصد کاهش است.
درصد تغییر شاخص کل نسبت به ماه مشابه سال قبل (تورم نقطه به نقطه) برای خانوارهای کشور ٥٠.٤ درصد است.
طبق اعلام مرکز آمار، بیشترین نرخ تورم نقطه به نقطه مربوط به استان ایلام (٦٠.٣ درصد) و کمترین آن مربوط به استان قم (٤٣.٣ درصد) است. یعنی خانوارهای ساکن استان ایلام به طور متوسط ٩.٩ درصد بیشتر از میانگین کل کشور و خانوارهای ساکن استان قم به طور متوسط ٧.١ درصد کمتر از میانگین کل کشور نسبت به خرداد ١٣٩٧ برای خرید یک «مجموعه کالا و خدمات یکسان» هزینه کرده‌اند.
نرخ تورم ۱۲ ماهه منتهی به خرداد ماه ١٣٩٨ برای خانوارهای کشور به عدد ٣٧.٦ درصد رسید. بیشترین نرخ تورم ۱۲ ماهه مربوط به استان کردستان (٤٥.١ درصد) و کمترین آن مربوط به استان قم (٣١.٤ درصد) است. شکاف نرخ تورم ۱۲ ماهه استان‌ها در خرداد ماه ١٣.٧ درصد است که نسبت به ماه قبل ١.٣ واحد درصد افزایش نشان می‌دهد.
خانوارهای شهری
در خرداد ماه ١٣٩٨ عدد شاخص کل برای خانوارهای شهری به ١٧٣, ٣ رسید که نسبت به ماه قبل ٠.٨ درصد افزایش نشان می‌دهد.
در این ماه بیشترین نرخ تورم ماهانه خانوارهای شهری مربوط به استان اردبیل با ٢.١ درصد افزایش و کمترین نرخ تورم ماهانه مربوط به استان آذربایجان غربی با ٢.٢ درصد کاهش است.
درصد تغییر شاخص کل نسبت به ماه مشابه سال قبل (تورم نقطه به نقطه) برای خانوارهای شهری کشور ٤٩, ٣ درصد است. بیشترین نرخ تورم نقطه به نقطه خانوارهای شهری مربوط به استان خراسان جنوبی (٥٩.١ درصد) و کمترین آن مربوط به استان‌های فارس و هرمزگان (٤١.٧ درصد) است، یعنی خانوارهای شهری ساکن استان خراسان جنوبی به طور متوسط ٩.٨ درصد بیشتر از میانگین کل کشور و خانوارهای شهری ساکن استان‌های فارس و هرمزگان به طور متوسط ٧.٦ درصد کمتر از میانگین کل کشور نسبت به خرداد ١٣٩٧ برای خرید یک «مجموعه کالا و خدمات یکسان» هزینه کرده‌اند.
نرخ تورم ۱۲ ماهه منتهی به خرداد ماه ١٣٩٨ برای خانوارهای شهری به عدد ٣٦.٩ درصد رسید. بیشترین نرخ تورم ۱۲ ماهه مربوط به استان ایلام (٤٤.٠ درصد) و کمترین آن مربوط به استان هرمزگان (٣٠.٧ درصد) است. شکاف نرخ تورم ۱۲ ماهه استان‌ها در خرداد ماه ١٣.٣ درصد است که نسبت به ماه قبل ٠.٩ واحد درصد افزایش نشان می‌دهد.
خانوارهای روستایی
در خرداد ماه ١٣٩٨ عدد شاخص کل برای خانوارهای روستایی به ١٨٣, ٣ رسید که نسبت به ماه قبل ٠.٧ درصد افزایش نشان می‌دهد.
در این ماه بیشترین نرخ تورم ماهانه خانوارهای روستایی مربوط به استان هرمزگان با ٤.٠ درصد افزایش و کمترین نرخ تورم ماهانه مربوط به استان آذربایجان غربی با ٢.٠ درصد کاهش است. درصد تغییر شاخص کل نسبت به ماه مشابه سال قبل (تورم نقطه به نقطه) برای خانوارهای روستایی ٥٦.٥ درصد است.
بیشترین نرخ تورم نقطه به نقطه مربوط به استان ایلام (٦٨.٣ درصد) و کمترین آن مربوط به استان کرمان (٤٨.٢ درصد) است. یعنی خانوارهای ساکن استان ایلام به طور متوسط ١١.٨ درصد بیشتر از میانگین کل کشور و خانوارهای ساکن استان کرمان به طور متوسط ٨.٣ درصد کمتر از میانگین کل کشور نسبت به خرداد ١٣٩٧ برای خرید یک «مجموعه کالا و خدمات یکسان» هزینه کرده‌اند.
نرخ تورم ۱۲ ماهه منتهی به خرداد ماه ١٣٩٨ برای خانوارهای روستایی به عدد ٤١.٠ درصد رسید. بیشترین نرخ تورم ۱۲ ماهه مربوط به استان کردستان (٤٩.٣ درصد) و کمترین آن مربوط به استان البرز (٣٤.٢ درصد) است. شکاف نرخ تورم ۱۲ ماهه استان‌ها در خرداد ماه ١٥.١ درصد است که نسبت به ماه قبل ١.٣ واحد درصد افزایش نشان می‌دهد.
انتهای پیام
