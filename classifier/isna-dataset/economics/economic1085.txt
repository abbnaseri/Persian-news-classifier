پنج پدیده اصلی دنیای انرژی
شرکت بریتیش پترولیوم در گزارش سالانه خود از دنیای انرژی به بررسی فراز و نشیب نظام انرژی جهانی در بیش از ۵۰ سال اخیر پرداخت و روندهای اصلی این بخش را منعکس کرد.
به گزارش ایسنا، این شرکت در گزارش خود ابعاد وظیفه‌ای که در صورت به تاریخ پیوستن سوخت‌های فسیلی روی دوش دنیاست، بارز کرده است. پنج پدیده اصلی گزارش امسال شرکت بریتیش پترولیوم به این شرح هستند:
۱- افزایش انتشار کربن
انتشار جهانی کربن در سال ۲۰۱۸ به میزان ۲ درصد رشد کرد که بیشترین افزایش را در هفت سال اخیر داشت زیرا تقاضا برای انرژی افزایش پیدا کرد و این امر نشان داد دنیا در تلاش برای کنترل تغییرات جوی، عقب افتاده است. امسال ممکن است خبرهای بهتری در راه باشد زیرا کاهش قیمت گاز طبیعی باعث تغییر الگوی مصرف و سوئیچ از زغال سنگ و استفاده از این منبع انرژی نسبتاً پاک‌تر شده است.
۲- رشد استثنایی تولید نفت آمریکا
رونق انرژی آمریکا در سال ۲۰۱۸ روند استثنایی پیدا کرد و آمریکا بزرگترین رشد سالانه تولید نفت و گاز یک کشور در تاریخ را تجربه کرد. حتی عربستان سعودی هرگز موفق نشد در مدت یک سال ۲.۲ میلیون بشکه در روز به تولیدش اضافه کند.
۳- مصرف آسیا
دو غول اقتصادی آسیا شامل چین و هند همچنان موتور رشد تقاضا برای نفت و منبع بزرگ انتشار کربن هستند زیرا دستگاه‌های تهویه، تلویزیون‌ها و یخچال‌ها مصرف برق را افزایش می‌دهند. دو سوم رشد مصرف نفت مربوط به این کشورها است.
۴- نیروی کنترل نشده زغال سنگ
با وجود تلاش جهانی برای استفاده از منابع انرژی پاک و تشویق بزرگترین شرکت‌های نفتی برای استفاده از گاز، زغال سنگ همچنان سوخت اصلی در تولید نیرو است. این سوخت کثیف منبع تولید ۴۰ درصد از برق جهان در سال گذشته بوده و تقریباً ۲۰ سال است که چنین روالی حفظ شده است.
۵- رشد انرژی‌های تجدیدپذیر
بررسی بریتیش پترولیوم نشان داد که عرضه انرژی تجدیدپذیر به خصوص در چین به سرعت رشد می‌کند و برای تأمین تقاضای بیشتر برای برق از سوی بازارهای نوظهور کافی نیست.
انتهای پیام
