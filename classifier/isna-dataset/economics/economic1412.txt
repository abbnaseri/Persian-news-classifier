وام ساخت مسکن قابل انتقال به خریدار است
طبق اعلام رئیس کل بانک مرکزی، تسهیلات ساخت مسکن که حدود ۶۰ درصد افزایش یافته، قابل انتقال به خریدار است.
به گزارش ایسنا، تسهیلات ساخت مسکن که اخیراً افزایش یافته است امروز هم در جلسه مجلس شورای اسلامی مورد بررسی قرار گرفت.
عبدالناصر همتی - رئیس کل بانک مرکزی - در این جلسه اعلام کرد که سقف تسهیلات ساخت مسکن که اخیراً ۶۰ درصد افزایش یافته، ویژگی آن قابل انتقال بودن به خریداران است.
قبلاً سقف تسهیلات ساخت مسکن که قابلیت فروش اقساطی بلند مدت را داشت برای هر فرد در تهران ۶۰ میلیون تومان و برای زوجین ۱۰۰ میلیون تومان بود که اکنون برای فرد به ۱۰۰ میلیون تومان و برای زوجین به ۱۶۰ میلیون تومان افزایش یافته است.


انتهای پیام
