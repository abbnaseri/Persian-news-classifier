مبارزه با آفت ملخ صحرایی در ۶۵۳ هزار هکتار از استان‌های جنوبی
 سطح مبارزه با آفت ملخ صحرایی در استان‌های جنوبی کشور به ۶۵۳ هزار و ۴۳۲ هزار هکتار رسید.
به گزارش ایسنا به نقل از وزارت جهاد کشاورزی، براساس اعلام سازمان حفظ نباتات کشور‏ تاکنون مبارزه با آفت ملخ صحرایی در استان سیستان و بلوچستان در سطح ۱۸۵ هزار و ۷۰ هکتار‏، جنوب کرمان ۱۴۳ هزار و ۲۲۲ هکتار و استان هرمزگان در سطح ۱۳۳ هزار و ۲۱۳ هکتار انجام شده است.
سطح مبارزه با ملخ صحرایی در استان‌های بوشهر ۹۹ هزار و ۹۹۰ هکتار، فارس ۳۶ هزار و ۹۹۸ هکتار، خوزستان ۳۶ هزار و ۵۹۷ هکتار، کرمان ۱۰ هزار و ۶۲۰ هکتار، کهگیلویه و بویراحمد ۷۴۳۲ و خراسان جنوبی ۲۹۰ هکتار اعلام شده است.
از هشتم بهمن ماه سال گذشته (۱۳۹۷) تا تاریخ ۲۸ خرداد ماه امسال تعداد ریزش ملخ‌ها ۱۶۵ مورد بوده است.
انتهای پیام
