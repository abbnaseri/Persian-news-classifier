دلار ارزان‌تر شد
امروز نیز قیمت خرید ارز در بانک‌ها با کاهش همراه بود و نرخ داد و ستد در صرافی‌های مجاز بانکی هم کاهش یافت.
به گزارش ایسنا، بانک‌ها امروز (پنجشنبه) قیمت ارز را نسبت به روز گذشته کاهش دادند؛ به طوری که قیمت خرید دلار که روز گذشته ۱۲ هزار و ۶۲۵ تومان بود، امروز با کاهش ۵۵ تومانی به ۱۲ هزار ۵۷۰ تومان رسیده است.
همچنین شعب ارزی بانک‌ها هر یورو را ۱۴ هزار و ۲۷۷ تومان خریداری می‌کنند و این در شرایطی است که روز گذشته قیمت خرید هر یورو ۱۴ هزار و ۳۳۷ تومان بوده و نشان از کاهش ۶۰ تومانی دارد.
نرخ ارز مسافرتی
قیمت ارز مسافرتی نیز در بانک‌ها همچنان از قیمت فروش آن در بازار بالاتر است؛ به طوری که هر یورو تا ۱۵ هزار و ۱۰۰ تومان قیمت خورد که در مقایسه با نرخ حدود ۱۵ هزار تومانی بازار آزاد برای مسافر گران‌تر تمام می‌شود.
همچنین در صرافی‌های مجاز بانکی، نرخ خرید هر اسکناس دلار آمریکا ۱۲ هزار و ۸۵۰ تومان اعلام شده و ۱۲ هزار و ۹۵۰ تومان فروخته می‌شود.
نرخ خرید هر اسکناس یورو نیز در صرافی‌های مجاز بانکی ۱۴ هزار و ۷۵۰ تومان است و ۱۴ هزار و ۸۵۰ تومان فروخته می‌شود.
انتهای پیام
