نسبت هزینه به درآمد آمریکایی‌ها چه قدر است؟
بررسی‌ها نشان می‌دهد مدرک تحصیلی ارتباط زیادی با هزینه و درامد شهروندان آمریکایی دارد.
به گزارش ایسنا به نقل از ویژوال کپیتالیست، با تجزیه و تحلیل آمارهای اعلام شده توسط دفتر آمار وزارت کار آمریکا نسبت هزینه به درآمد شهروندان آمریکایی بر حسب مدرک تحصیلی آنها در چهار گروه اندازه گیری شده است.
افراد دارای تحصیلات دبیرستانی یا پایین‌تر
این افراد به طور متوسط ۱۷ هزار و ۹۷۹ دلار در سال دستمزد و ۷۵۰۳ دلار درآمد متفرقه دارند. تقریباً تمام درآمد این افراد خرج می‌شود به گونه‌ای که این افراد سالانه ۲۸ هزار و ۲۴۵ دلار در سال (معادل ۹۸.۵ درصد کل درآمد) خود را هزینه می‌کنند.
بیشترین سهم مخارج افراد این طبقه شامل مسکن (با ۲۳.۵ درصد)، مخارج شخصی (۱۲.۳ درصد)، مخارج خانوار با (۸.۴ درصد) و بیمه و سوخت (با ۸.۲ درصد) است.
افراد دارای دیپلم
این افراد به طور متوسط سالانه ۳۵ هزار و ۳۶ دلار هزینه دارند که معادل ۸۷.۳ درصد از کل متوسط درآمد آنها است. این افراد به طور متوسط سالانه ۷.۸ درآمد خود را پس‌انداز می‌کنند و بزرگ‌ترین مخارج آن‌ها مربوط به مسکن با ۲۱.۷ درصد است.
افراد دارای مدرک لیسانس
این طبقه به طور متوسط سالانه ۶۳ هزار و ۳۷۳ دلار هزینه دارد که معادل ۶۸.۶ درصد از کل درآمد آنها است. متوسط درآمد سالانه این طبقه ۸۱ هزار و ۶۲۹ دلار در سال است و بزرگ‌ترین اقلام هزینه‌ای آنها شامل مسکن با ۲۲.۴ درصد و غذا با ۷.۶ درصد است.
افراد دارای فوق لیسانس و بالاتر
این افراد به طور متوسط سالانه ۸۳ هزار و ۵۹۳ دلار هزینه دارند که معادل ۶۲.۹ درصد از کل متوسط درآمد آنها است. این افراد به طور متوسط سالانه ۱۷ هزار دلار از درآمد خود را پس‌انداز می‌کنند و بزرگ‌ترین مخارج آنها مربوط به مسکن با ۳۲.۳ درصد است.
انتهای پیام
