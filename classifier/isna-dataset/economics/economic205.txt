ارزش قراردادهای نفتی آمریکا پایین ماند
ارزش قراردادهای بخش نفت و گاز آمریکا در سه ماهه دوم سال ۲۰۱۹ نسبت به رکورد پایینی که در سه ماهه اول داشت، بهبود یافت اما نسبت به میانگین معمول پایین ماند.
به گزارش ایسنا، بهبود ارزش قراردادهای بخش نفت و گاز در آمریکا در شرایطی حاصل شده که سرمایه‌گذاران، تولیدکنندگان نفت شیل را برای بالا بردن سوددهی سهامداران به جای تمرکز بر افزایش تولید، تحت فشار قرار داده‌اند.
شرکت مشاوره انرژی دیلینگ اینفو اعلام کرد که قرارداد ادغام شرکت های اوکسیدنتال-آنادارکو ۸۸ درصد از کل ۶۵ میلیارد دلار ارزش قراردادهای شرکت های اکتشاف و تولید آمریکا در سه ماهه دوم را تشکیل داد.
بر اساس گزارش رویترز، بدون در نظر گرفتن این قرارداد بزرگ، ارزش قراردادهای خرید و ادغام در سه ماهه دوم ۷.۶ میلیارد دلار بوده که کمتر از نصف میانگین سه ماهه ۱۹ میلیارد دلار در فاصله سال ۲۰۱۷ تا ۲۰۱۸ است.
انتهای پیام
