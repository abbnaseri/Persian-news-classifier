۴۷ شرکت‌ دولتی نفتی برای استفاده از تسهیلات گمرکی اعلام شد
آخرین فهرست شرکت‌های دولتی تابعه وزارت نفت به منظور استفاده از تسهیلات به گمرک اعلام شد.
به گزارش ایسنا، فهرست شرکت‌های دولتی تابعه وزارت نفت به منظور استفاده از تسهیلات در راستای اصلاح و بهبود فرآیندهای صادرات، واردات، ترانزیت و سوآپ نفت خام، میعانات گازی و فرآورده‌ها و مشتقات نفتی به گمرکات اعلام شد.
بر این اساس، وزارت نفت دارای چهار شرکت اصلی، ملی نفت ایران، شرکت ملی پالایش و پخش فرآورده‌های نفتی ایران، شرکت ملی گاز ایران و شرکت ملی صنایع پتروشیمی است که با توجه به اینکه هر یک از شرکت‌های مادر تخصصی اصلی نیز دارای شرکت‌های زیرمجموعه تابعه هستند، لیست کامل شرکت‌های تابعه به منظور استفاده از تسهیلات گمرکی، ابلاغ شده است.
طبق اعلام گمرک، شرکت ملی نفت شامل شرکت نفت فلات قاره، شرکت نفت مناطق مرکزی ایران، شرکت بهره‌برداری نفت و گاز غرب، شرکت بهره‌برداری نفت و گاز شرق و شرکت بهره‌برداری نفت و گاز زاگرس جنوبی می‌شود.
همچنین شرکت ملی نفت‌خیز جنوب شامل شرکت بهره‌برداری نفت و گاز کارون، شرکت بهره‌برداری نفت و گاز آغاجاری، شرکت بهره‌برداری نفت و گاز گچساران، شرکت بهره‌برداری نفت و گاز مارون و شرکت بهره‌برداری نفت و گاز مسجدسلیمان، شرکت‌های خدمات مهندسی تجهیزات صنعتی توربین جنوب، شرکت حفاری جنوب و شرکت خدمات ترابری و پشتیبانی نفت می‌شود.
همچنین شرکت پایانه‌های نفتی ایران، شرکت نفت و گاز اروندان، شرکت مهندسی توسعه نفت، شرکت نفت و گاز پارس، سازمان منطقه ویژه اقتصادی انرژی پارس و شرکت نفت خزر، از دیگر شرکت‌های تابعه شرکت ملی نفت ایران هست.
طبق اعلام این گزارش، شرکت ملی حفاری ایران، شرکت خدمات بهداشت و درمان صنعت نفت، شرکت بهینه‌سازی مصرف سوخت، شرکت پتروپارس، شرکت توسعه پترو ایران، شرکت ملی صادرات گاز ایران و شرکت بازرگانی نفت ایران نیکو از دیگر شرکت‌های تابعه شرکت ملی نفت هستند که می‌توانند از تسهیلات گمرکی استفاده کنند.
همچنین ۱۲ شرکت از جمله شرکت‌های گاز استانی (۳۱ مورد)، شرکت ذخیره‌سازی گاز طبیعی، شرکت انتقال گاز ایران، شرکت پالایش گاز سرخون و قشم، شرکت پالایش گاز پارسیان، شرکت پالایش گاز فجر جم، شرکت پالایش گاز ایلام، شرکت پالایش گاز بید بلند، شرکت پالایش گاز شهید هاشمی‌نژاد، شرکت مهندسی و توسعه گاز، شرکت مجتمع گاز پارس جنوبی و شرکت بازرگانی گاز ایران از زیرمجموعه‌های شرکت ملی گاز ایران هستند که می‌توانند از تسهیلات گمرکی استفاده کنند.
دو شرکت پژوهش و فناوری پتروشیمی و همچنین سازمان منطقه ویژه اقتصادی پتروشیمی از زیرمجموعه‌های شرکت ملی صنایع پتروشیمی اعلام شده‌اند.
شرکت‌های پالایش نفت آبادان، پالایش نفت اراک، خطوط لوله و مخابرات نفت ایران، شرکت ملی پخش فرآورده‌های نفتی، شرکت ملی مهندسی و ساختمان نفت ایران، شرکت توسعه صنایع پالایش نفت نیز از زیرمجموعه‌های اعلام شده شرکت ملی پالایش و پخش فرآورده‌های نفتی ایران هستند که می‌توانند از تسهیلات گمرکی استفاده کنند.
انتهای پیام
