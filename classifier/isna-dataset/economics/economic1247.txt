چرا برق ساختمان وزارت نیرو قطع شد؟
برق ساختمان وزارت نیرو امروز به دلیل نقص فنی، قطع شده و این ساختمان در خاموشی به سر می‌برد.

به گزارش ایسنا، مصطفی رجبی‌مشهدی - سخنگوی صنعت برق - درباره قطعی برق ساختمان ستادی وزارت نیرو به ایسنا گفت: در پی قطع برق یکی از فیدرهای فشار متوسط ایستگاه بیهقی، برق وزارتخانه به دلیل نقص فنی ایجاد شده در فیدرخانه ساختمان ستادی دچار قطعی شده بود. در نتیجه این مشکل به تأسیسات فنی داخل ساختمان آسیب وارد شده که به زودی برطرف می‌شود.
وی افزود: با توجه به برق‌دار شدن ترانس مربوطه در ایستگاه وزارت نیرو و تلاش برای رفع مشکل فنی، به زودی برق ساختمان نیز وصل خواهد شد.
انتهای پیام
