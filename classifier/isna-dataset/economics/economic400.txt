وزیر نفت تهران را به مقصد وین ترک می‌کند
بیژن نامدار زنگنه برای شرکت در یکصد و هفتاد و ششمین نشست اوپک، ساعتی دیگر تهران را به مقصد وین ترک می‌کند.
به گزارش ایسنا، یکصد و هفتاد و ششمین نشست وزیران نفت و انرژی اوپک، بعدازظهر امروز (دوشنبه، ۱۰ تیر) در مقر دائمی این سازمان در وین برگزار می‌شود.
تمدید توافق کاهش یک‌میلیون و ۲۰۰ هزار بشکه‌ای اوپک و متحدانش و همچنین کاهش تولید تا یک‌میلیون و ۸۰۰ هزار بشکه در روز، سناریوهایی احتمالی است که برای نشست امروز مطرح است.
۱۴ کشور عضو اوپک همچنین فردا (سه‌شنبه) برای دبیرکل جدید این سازمان تصمیم نهایی را اتخاذ می‌کنند که بررسی‌ها حاکی از آن است که دوران دبیرکلی محمد سانوسی بارکیندو برای یک دوره سه‌ساله تمدید خواهد شد.
اعضای اوپک و متحدانشان در نشست ۱۷۵ تصمیم گرفتند برای ترمیم قیمت و توازن بازار، تولید خود را برای یک‌دوره ۶ ماهه یک‌میلیون و ۲۰۰ هزار بشکه در روز کاهش دهند که این تصمیم از یکم ژانویه ۲۰۱۹ اجرایی شده است.
انتهای پیام
