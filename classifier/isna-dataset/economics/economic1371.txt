چقدر از ارزش بازارِ فرابورس به صنعت بیمه اختصاص دارد؟
در حال حاضر ۲.۸۱ درصد از ارزش کل بازار فرابورس ایران به صنعت بیمه و صندوق های بازنشستگی (به جز تامین اجتماعی) اختصاص دارد. از ۱۹ شرکت بیمه‌ای که بخشی از سهامشان در فرابورس ایران داد و ستد می‌شود ۱۰ شرکت در بازار پایه و ۹ شرکت در بازارهای اول و دوم هستند.
به گزارش ایسنا در حال حاضر سهام ۱۹ شرکت بیمه در فرابورس ایران معامله می‌شود. سهام ۹ شرکت بیمه در بازار اول و دوم و ۱۰ شرکت بیمه هم در بازار پایه ب و ج داد و ستد می‌شود.
در حال حاضر ۲.۸۱ درصد ارزش کل بازار فرابورس در اختیار صنعت بیمه یعنی گروه "بیمه و صندوق بازنشستگی به جز تأمین اجتماعی" است که این عدد حدود ۸,۵۹۰ میلیارد تومان و مربوط به شرکت‌های پذیرفته شده در بازارهای اول و دوم فرابورس می‌شود.
همانطور که اشاره شد سهام ۹ شرکت بیمه در بازار اول و دوم فرابورس ایران معامله می‌شود که این تعداد ۶ شرکت در بازار دوم هستند این شرکت عبارتند از بیمه نوین، بیمه کوثر، بیمه اتکایی امین، بیمه معلم، بیمه میهن، بیمه دی. همچنین سهام سه شرکت از آن ۹ شرکت در بازار اول فرابورس داد و ستد می‌شود که بیمه‌های اتکایی ایرانیان، بیمه پاسارگاد و بیمه سامان از جمله آن‌ها هستند.
از ۱۰ شرکتی که سهامشان در بازار پایه ب و ج معامله می‌شود ۸ شرکت در بازار پایه ب هستند که نام آن‌ها بیمه زندگی خاورمیانه، تجارت نو، بیمه کارآفرین، حکمت صبا، رازی، بیمه سرمد، حافظ و سینا است. همچنین سهام دو شرکت بیمه آرمان و بیمه تعاون در بازار پایه ج داد و ستد می‌شوند.
بد نیست یادآوری کنیم که بخشی از سهام بیمه آسیا، بیمه البرز، بیمه دانا، بیمه ملت و بیمه پارسیان، در بازار اول بورس و بخشی از سهام شرکت بیمه ما در بازار دوم بورس معامله می‌شوند.
انتهای پیام
