انتقاد وزیر از ساخت مسکن مهر در برهوت!
 وزیر راه و شهرسازی گفت: ساخت واحدهای مسکن مهر در شهرهای جدید هیچ‌گاه مورد اعتراض ما نبوده است. انتقاد ما به مسکن مهر در مناطقی است که در برهوت ساخته شده است. 
محمد اسلامی در گفت‌وگو با ایسنا اظهار کرد: ما به هیچ وجه در مناطقی که از لحاظ جانمایی و مهندسی به طرح مسکن مهر انتقاد داریم، واحد مسکونی نخواهیم ساخت.
وی درباره انتقاداتی مبنی بر این‌که که طرح اقدام ملی نیز همانند مسکن مهر در شهرهای جدید تعریف می‌شود گفت: مسکن مهرهایی که در شهرهای جدید ساخته شده هیچ موقع مورد اعتراض نبوده است.
وزیر راه و شهرسازی تصریح کرد: انتقاد ما به طرح مسکن مهر در جاهایی است که نه آب هست و نه آبادانی؛ هیچ زیرساختی هم وجود ندارد و در یک برهوت خانه ساختند.
اسلامی خاطرنشان کرد: واحدهای مسکن مهر را در مناطقی که جانمایی‌ها نامناسب بوده تعیین تکلیف کردیم و به صاحبانش دادیم اما طرح‌های خود را در مناطق فاقد زیرساخت ادامه نمی‌دهیم.
انتهای پیام
