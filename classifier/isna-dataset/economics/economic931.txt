دولت انگلیس با پرداخت غرامت به بانک ملت پرونده شکایت را بست
در موفقیتی بزرگ برای بانک ملت ایران، دولت انگلیس با پرداخت غرمت به این بانک پرونده شکایت ۱۰ ساله ایران از این کشور را مختومه کرد.
به گزارش ایسنا به نقل از فایننشیال تایمز، دولت انگلیس پس از ۱۰ سال پرونده شکایت ۱.۳ میلیارد پوندی بانک ملت را قبل از رأی نهایی دادگاه با جلب رضایت این بانک مختومه کرد.
دولت انگلستان با توافق با بانک ملت ایران درباره شکایت ۱.۳ میلیارد پوندی این بانک، غرامتی را بابت تحریم‌های نابجای ۱۰ سال پیش انگلیس نسبت به این بانک پرداخت کرده تا با حصول توافق، پرونده را مختومه اعلام کنند.
بندهای این توافق محرمانه هستند اما این اتفاق یک پیروزی برای تهران محسوب می‌شود. آن هم در رمانی که ایران تحت شدیدترین فشارها از سوی دولت آمریکا بابت پرونده هسته‌ای است.
از سوی دیگر دولت انگلیس نیز بابت اینکه از یک شکست خجالت بار در دادگاه عالی نجات پیدا کرده است خوشحال است. شرکت حقوقی که نمایندگی بانک ملت را در این پرونده برعهده داشته می‌گوید این توافق حاصل استقلال نظام قضائی در انگلستان است.
 انتهای پیام
