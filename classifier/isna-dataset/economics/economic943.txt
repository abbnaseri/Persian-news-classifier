توقف انتشار رابط کاربری شیائومی
شرکت شیائومی به تازگی اعلام کرده است که قصد دارد رابط کاربری اختصاصی گوشی‌های هوشمند این برند (MIUI) متوقف کند.
به گزارش ایسنا، نسخه بتا و آزمایشی رابط کاربری گوشی‌های هوشمند شیائومی که MIUI نام دارد، برای مدت تقریباً کوتاهی در دسترس برخی از کاربران گوشی‌های هوشمند این برند چینی قرار گرفته بود که حالا به نظر می‌رسد این تولیدکننده موبایل با بازخوردهای مناسب و پیش بینی شده خود روبرو نشده است و حالا قصد دارد که عرضه نسخه اصلی آن را متوقف و ملغی اعلام کند.
شیائومی در وب سایت رسمی خود Mi community این خبر را تأیید و اعلام کرد که عرضه نسخه بتا و آزمایشی رابط کاربری MIUI تا اول ماه بعدی میلادی، یکم ژوئیه ۲۰۱۹، متوقف و لغو خواهد شد.
شیائومی در خصوص علت تصمیمش برای توقف ارائه و انتشار این نسخه، عدم همکاری توسعه دهندگان و شرکت‌های مختلف داوطلب برای کشف مشکلات و باگ های MIUI را عنوان کرده است.
انتهای پیام
