قیمت طلا، سکه و ارز در روز سه‌شنبه
قیمت سکه تمام بهار آزادی امروز با کاهش قیمت همراه بود و در حالی که صرافی‌های مجاز بانک مرکزی امروز قیمت دلار را ۱۰۰ تومان افزایش دادند، نرخ خرید دلار در بانک‌ها نسبت به روز گذشته ثابت است.
به گزارش ایسنا، امروز (سه‌شنبه) قیمت سکه تمام بهار آزادی طرح جدید چهار میلیون و ۵۰۰ هزار تومان (کاهش ۵۵ هزار تومانی نسبت به روز دوشنبه) اعلام شده است. همچنین سکه تمام بهار آزادی طرح قدیم چهار میلیون و ۳۰۰ هزار تومان است که نسبت به روز گذشته ۵۰ هزار تومان کاهش را نشان می‌دهد. نیم سکه نیز ۲۰ هزار تومان ارزان شده و دو میلیون و ۳۰۰ هزار تومان داد و ستد می‌شود.
ربع سکه هم با کاهش ۱۰ هزار تومانی یک میلیون و ۵۰۰ هزار تومان قیمت دارد و سکه یک گرمی هم ۹۷۰ هزار تومان فروخته می‌شود که نسبت به روز گذشته تغییری نداشته است.
همچنین امروز هر گرم طلای ۱۸ عیار در طلافروشی‌ها ۴۲۵ هزار و ۲۲۵ تومان معامله می‌شود.
نرخ دلار در بانک‌ها و صرافی‌ها
بانک‌ها امروز، قیمت دلار را نسبت به روز گذشته ثابت نگه داشتند؛ به طوری که قیمت خرید دلار در بانک‌ها که روز گذشته ۱۲ هزار و ۴۳۱ تومان بود، امروز نیز با همین نرخ خریداری شد. همچنین شعب ارزی بانک‌ها امروز هر یورو را ۱۴ هزار و ۲۰ تومان می‌خرند که قیمت این ارز نیز حدود ۱۰۰ تومان کاهش داشته است. هر پوند انگلیس نیز امروز در شعب ارزی بانک‌ها به قیمت ۱۶ هزار و ۶۹۸ تومان خریداری می‌شود.
قیمت ارز مسافرتی در بانک‌ها همچنان از قیمت فروش آن در بازار بالاتر است؛ به طوری که قیمت فروش ارز مسافرتی در بانک‌ها ۱۴ هزار و ۷۲۵ تومان اعلام شده که با احتساب کارمزد به حدود ۱۵ هزار تومان می‌رسد.
نرخ ارز در صرافی‌های بانکی
اما صرافی‌های مجاز بانک مرکزی قیمت دلار را نسبت به روز گذشته ۱۰۰ تومان افزایش دادند؛ به طوری که قیمت خرید دلار در این صرافی‌ها ۱۲ هزار و ۷۰۰ تومان و قیمت فروش آن ۱۲ هزار و ۸۰۰ تومان است.
این صرافی‌ها همچنین، امروز هر یورو را به قیمت ۱۴ هزار و ۶۰۰ تومان می‌خرند و ۱۴ هزار و ۷۰۰ تومان می‌فروشند که این نرخ‌ها نیز نسبت به روز گذشته ۱۰۰ تومان افزایش داشته است.
انتهای پیام
