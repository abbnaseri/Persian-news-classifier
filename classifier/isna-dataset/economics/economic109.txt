سایپا: ساینا هیچ‌گونه افزایش قیمتی نداشته است
گروه خودروسازی سایپا با ارائه توضیح در رابطه با بحث‌های مطرح‌شده برای افزایش قیمت محصول ساینا، ضمن تکذیب هرگونه افزایش قیمت آن، اعلام کرد که دعوت نامه این محصول با مشخصات و قیمت مصوب قبلی صادر شده و مابه‌التفاوت مشخص شده به دلیل آپشن آن بوده و اختیاری است.
به گزارش ایسنا، امروز موضوع افزایش قیمت خودروی ساینا که متعلق به شرکت خودروسازی سایپا است؛ به گوش می‌رسید. در این زمینه گفته شد که قیمت این محصول از ۵۵ میلیون و ٩٠٠ هزار تومان به ۶٠ میلیون و ٩٠٠ هزار تومان افزایش قیمت داشته است.
سایپا در این مورد اعلام کرد که این شرکت در روز شنبه ۱۵ تیرماه برای مشتریان هیچ‌گونه تغییری برای محصول ساینا نداشته و فقط امکان خرید این خودرو با آپشن‌های بیشتر را پیشنهاد داده که کاملاً اختیاری بوده است و این خودرو همچنان با همان قیمت سابق عرضه می‌شود.
انتهای پیام
