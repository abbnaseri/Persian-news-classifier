قیمت طلا، سکه و ارز در روز شنبه
بازار طلا و ارز روزهای آرام و باثباتی را تجربه می‌کند، قیمت‌ها در بازار سکه و طلا اندکی نسبت به هفته گذشته کمتر شده‌اند و در بازار ارز هم ثبات فعلا حرف اصلی را می‌زند.

به گزارش ایسنا، قیمت سکه تمام بهار آزادی طرح جدید در بازار امروز (شنبه) به چهار میلیون و ۵۵۵ هزار تومان رسیده و هر گرم طلای ۱۸ عیار نیز ۴۱۵ هزار تومان قیمت دارد.
امروز سکه طرح قدیم با قیمتی معادل چهار میلیون و ۴۵۰ هزار تومان داد و ستد می‌شود. این در حالی است که قیمت نیم‌سکه دو میلیون و ۶۲۰ هزار تومان، ربع سکه یک میلیون و ۷۰۰ هزار تومان و سکه گرمی یک میلیون و ۲۰ هزار تومان است.
همچنین در بازارهای جهانی، آخرین قیمت هر اونس طلای جهانی به ۱۳۴۱ دلار رسیده است.
ارز مسافرتی چند؟
امروز بانک‌ها ارز مسافرتی را برای هر یورو حدود ۱۵ هزار و ۴۰۰ تومان عرضه کردند که باز هم از نرخ بازار بالاتر بود.
به گزارش ایسنا، بانک‌ها برای امروز (شنبه) هر یورو را در قالب ارز مسافرتی ۱۵ هزار و ۴۰۰ تومان فروختند که در مقایسه با قیمت بازار تا ۲۰۰ تومان گران‌تر بود.
ارز مسافرتی برای هر مسافر در کشورهای همسایه و مشترک‌المنافع ۵۰۰ یورو و سایر کشورها ۱۰۰۰ یورو در شعب منتخب برخی بانک‌ها ارائه می‌شود.
اما قیمت خرید اسکناس ارز از مردم نیز در بانک‌ها به این ترتیب بود که هر دلار تا ۱۲ هزار و ۸۰۰ تومان و هر یورو تا ۱۴ هزار و ۶۵۰ تومان خریداری شد.
در صرافی‌های مجاز بانک مرکزی نیز ارز از نوسان چندانی برخوردار نبود و هر دلار ۱۳ هزار و ۳۰۰ و هر یورو تا ۱۵ هزار و ۲۰۰ تومان فروخته شد و قیمت خرید آن حدود ۱۰۰ تومان در هر اسکناس کمتر بود.
انتهای پیام
