قیمت طلا، سکه و ارز در روز سه‌شنبه
 جدیدترین قیمت طلا، سکه و ارز در روز سه‌شنبه ۲۱ خرداد ماه را در این خبر بخوانید.
به گزارش ایسنا، در لحظه انتشار این گزارش قیمت هر عدد سکه تمام بهار آزادی طرح جدید چهار میلیون و ۵۱۰ هزار تومان (افزایش ۴۵ هزار تومانی نسبت به دیروز) و قیمت هر عدد سکه تمام بهار آزادی طرح قدیم چهار میلیون و ۳۵۰ هزار تومان (۳۰ هزار تومان افزایش نسبت به دیروز) است.
همچنین هر عدد نیم سکه به قیمت دو میلیون و ۵۱۰ هزار تومان (۶۰ هزار تومان افزایش نسبت به دیروز)، ربع سکه به قیمت یک میلیون و ۶۲۰ هزار تومان (بدون تغییر نسبت به دیروز) و هر عدد سکه یک گرمی به قیمت یک میلیون و ۲۰ هزار تومان (۳۰ هزار تومان افزایش نسبت به دیروز) عرضه می‌شود.
قیمت هر گرم طلای ۱۸ عیار نیز ۴۱۲ هزار و ۹۹۰ تومان (۳۹۹۰ تومان افزایش نسبت به دیروز) و ارزش هر اونس طلای جهانی نیز ۱۳۲۴.۰۲ دلار (۱۶.۹۸ دلار کاهش نسبت به دیروز) است.
دلار صعودی شد
اما پس از چندین روز کاهش قیمت در بازار ارز، بازار امروز بار دیگر روند صعودی به خود گرفت و قیمت‌ها افزایش یافت.
بانک‌ها امروز (۲۱ خرداد) قیمت ارز را نسبت به روز گذشته افزایش دادند؛ به طوری که قیمت خرید دلار در بانک‌ها که روز گذشته ۱۲ هزار و ۳۸۲ تومان بود، امروز به ۱۲ هزار و ۷۲۲ تومان رسیده است.
همچنین قیمت خرید یورو نسبت به روز گذشته با افزایش همراه شد و شعب ارزی بانک‌ها امروز هر یورو را ۱۴ هزار و ۳۹۴ تومان می‌خرند که قیمت این ارز نیز افزایش یافته است.
هر پوند انگلیس نیز امروز در شعب ارزی بانک‌ها به قیمت ۱۶ هزار و ۱۳۴ تومان خریداری می‌شود.
قیمت ارز مسافرتی
قیمت ارز مسافرتی در بانک‌ها همچنان از قیمت فروش آن در بازار بالاتر است؛ به طوری که قیمت فروش ارز مسافرتی در بانک‌ها ۱۵ هزار و ۱۱۷ تومان اعلام شده که با احتساب کارمزد به حدود ۱۵ هزار و ۴۵۰ تومان می‌رسد.
قیمت ارز در صرافی‌های بانکی
اما صرافی‌های مجاز بانک مرکزی قیمت دلار را نسبت به روز گذشته ۳۰۰ تومان افزایش دادند؛ به طوری که قیمت خرید دلار در این صرافی‌ها ۱۲ هزار و ۹۵۰ تومان و قیمت فروش آن ۱۳ هزار و ۵۰ تومان است.
این صرافی‌ها همچنین، امروز هر یورو را به قیمت ۱۴ هزار و ۸۵۰ تومان می‌خرند و ۱۴ هزار و ۹۵۰ تومان می‌فروشند که این نرخ‌ها نیز نسبت به روز گذشته ۳۰۰ تومان کاهش داشته است.
انتهای پیام
