قیمت طلا و سکه و ارز در روز دوشنبه
امروز علیرغم افزایش نرخ ارز، قیمت طلا و سکه روند کاهش داشت.
به گزارش ایسنا، امروز در بازارهای جهانی، آخرین قیمت هر اونس طلای جهانی با کاهش یک دلاری نسبت به دیروز به ۱۳۴۰ دلار رسیده است و هر گرم طلای ۱۸ عیار نیز در ایران با کاهش ۹۰۰۰ تومانی ۴۳۶ هزار تومان قیمت خورد.
قیمت سکه تمام بهار آزادی طرح جدید در ساعت ۲۰ امروز (یکشنبه) با کاهش ۱۳۵ هزار تومانی نسبت به روز گذشته به چهار میلیون و ۶۴۵ هزار تومان رسیده و سکه طرح قدیم نیز بدون تغییر، چهار میلیون و ۵۵۰ هزار تومان داد و ستد می‌شود. این در حالی است که قیمت نیم‌سکه دو میلیون و ۴۵۰ هزار تومان (کاهش ۲۰ هزار تومانی)، ربع سکه یک میلیون و ۶۵۰ هزار تومان (بدون تغییر) و سکه گرمی یک میلیون تومان (کاهش ۱۰ هزار تومانی) است.
ادامه افزایش قیمت ارز
امروز همچنین دلار به روند صعودی خود ادامه داد و صرافی‌های مجاز بانک مرکزی قیمت این ارز را بیش از ۳۰۰ تومان افزایش دادند.
بانک‌ها نیز امروز قیمت ارز را نسبت به روز گذشته افزایش دادند؛ به طوری که قیمت خرید دلار در بانک‌ها که روز گذشته ۱۲ هزار و ۷۲۲ تومان بود، امروز به ۱۳ هزار و ۱۱۰ تومان رسید. قیمت خرید یورو نیز نسبت به روز گذشته با افزایش همراه شد و شعب ارزی بانک‌ها امروز هر یورو را ۱۴ هزار و ۷۱۰ تومان می‌خریدند که قیمت این ارز نیز حدود ۵۰۰ تومان افزایش یافته است.
هر پوند انگلیس نیز امروز در شعب ارزی بانک‌ها به قیمت ۱۶ هزار و ۵۱۵ تومان خریداری می‌شد.
نرخ ارز مسافرتی
قیمت ارز مسافرتی در بانک‌ها همچنان از قیمت فروش آن در بازار بالاتر است؛ به طوری که قیمت فروش ارز مسافرتی در بانک‌ها ۱۵ هزار و ۴۵۰ تومان (۴۶۵ تومان بیشتر از دیروز) اعلام شد که با احتساب کارمزد به حدود ۱۵ هزار و ۸۰۰ تومان (۵۰۰ تومان بیشتر از دیروز) می‌رسید.
نرخ ارز در صرافی‌های بانکی
اما صرافی‌های مجاز بانک مرکزی قیمت دلار را نسبت به روز گذشته ۳۰۰ تومان افزایش دادند؛ به طوری که قیمت خرید دلار در این صرافی‌ها ۱۳ هزار و ۴۰۰ تومان و قیمت فروش آن ۱۳ هزار و ۵۰۰ تومان است.
این صرافی‌ها همچنین، امروز هر یورو را به قیمت ۱۵ هزار و ۳۰۰ تومان (۳۰۰ تومان بیشتر از دیروز) می‌خریدند و ۱۵ هزار و ۴۰۰ تومان (۳۰۰ تومان بیشتر از دیروز) می‌فروختند که این نرخ‌ها نیز نسبت به هفته گذشته ۳۰۰ تومان افزایش داشته است.
انتهای پیام
