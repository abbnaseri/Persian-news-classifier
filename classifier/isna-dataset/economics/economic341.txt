حمایت اکثر وزیران اوپک پلاس از تمدید ۹ ماهه توافق نفتی
کانات بوزومبایف، وزیر انرژی قزاقستان اعلام کرد اکثر وزیران نماینده کشورهای اوپک و غیراوپک در مذاکرات وین، موافق تمدید ۹ ماهه توافق کاهش تولید نفت هستند.
به گزارش ایسنا به نقل از رویترز، وزیر انرژی قزاقستان گفت: اکثر وزیران در حمایت از تمدید ۹ ماهه توافق صحبت کرده‌اند.
بر اساس گزارش رویترز، ولادیمیر پوتین، رئیس جمهور روسیه، روز شنبه اعلام کرد با عربستان سعودی برای تمدید کاهش تولید ۱.۲ میلیون بشکه در روز یا معادل ۱.۲ درصد تقاضای جهانی به مدت شش تا ۹ ماه تا دسامبر سال ۲۰۱۹ یا مارس سال ۲۰۲۰ به توافق رسیده است.
انتهای پیام
