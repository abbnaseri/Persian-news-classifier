اشخاص حقوقی و صاحبان املاک اجاری تا آخر تیر فرصت دارند
معاون سازمان امور مالیاتی با بیان اینکه تیرماه، موعد ارائه الکترونیکی اظهارنامه مالیاتی اشخاص حقوقی و صاحبان املاک اجاری است، گفت: ارائه اظهارنامه شرط برخورداری از هرگونه تسهیلات مالیاتی است.
به گزارش ایسنا، نادر جنتی اظهار کرد: بر اساس قانون، اشخاص حقوقی و صاحبان املاک اجاری تا پایان تیر ماه فرصت دارند اظهارنامه مالیاتی عملکرد سال ۱۳۹۷ خود را به صورت الکترونیکی از طریق سامانه عملیات الکترونیکی مؤدیان مالیاتی به نشانی WWW.TAX.GOV.IR تسلیم و مالیات متعلقه را پرداخت کنند.
وی شرط برخورداری از هرگونه تسهیلات قانونی، نرخ صفر و معافیت مالیاتی برای مؤدیان مالیاتی، ارائه اظهارنامه مالیاتی در موعد مقرر قانونی عنوان کرد.
طبق اعلام سازمان امور مالیاتی، عدم تسلیم اظهارنامه مالیاتی و پرداخت مالیات در موعد مقرر، موجب تعلق جریمه برای اشخاص حقوقی و صاحبان املاک اجاری خواهد شد که این جریمه غیرقابل بخشودگی است.
انتهای پیام
