بهره برداری از ایستگاه پست ۲۳۰ کیلوولتی GIS صفه اصفهان
با حضور وزیر نیرو، پست ۲۳۰ کیلوولتی GIS صفه اصفهان به بهره برداری رسید.
به گزارش ایسنا، ایستگاه پست ۶۳/۲۳۰ کیلوولت GIS صفه با هزینه بیش از ۸۰۰ میلیارد ریال با بهره گیری از جدیدترین فناوری های روز دنیا است.
مساحت اجرای این طرح هزار و ۸۰۰ مترمربع است و این ایستگاه با هدف افزایش پایداری شبکه، بهبود ولتاژو تامین برق قابل اطمینان برای منطقه و متقاضیان بهره برداری شد.

به دنبال افتتاح این ایستگاه، تعداد ایستگاههای ۶۳/۲۳۰و لت استان به ۲۰ ایستگاه و تعداد ترانسفورماتورهای این کیلو ولت به ۴۲ دستگاه و ظرفیت ترانسفورماتورهای نصب شده قابل بهره برداری به پنج هزار و ۵۳۰ مگاولت آمپر خواهد رسید.
همچنین با بهره برداری از این طرح، ظرفیت ایستگاههای ۶۳/۲۳۰ کیلوولت مناطق تحت مدیریت برق منطقه ای اصفهان به ۱/۶ درصد افزایش می یابد.
به گزارش ایسنا، وزیر نیرو به منظور حضور در اختتامیه پانزدهمین اجلاس کمیسیون مشترک همکاری‌های اقتصادی و تجاری ایران و روسیه و افتتاح چندین پروژه به استان اصفهان سفر کرده است.
انتهای پیام
