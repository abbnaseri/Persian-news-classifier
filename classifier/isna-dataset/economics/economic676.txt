کپی‌برداری غول‌های تکنولوژی برای جذب مخاطب 
به نظر می‌رسد که نتفلیکس نیز قصد دارد همچون تلویزیون‌های هوشمند اپل تی وی، قابلیت جدید تصویر در تصویر را برای کاربرانش به ارمغان بیاورد.
‌به گزارش ایسنا، یک هفته پیش بود که شرکت آمریکایی اپل به تازگی اعلام کرد که قصد دارد قابلیت تصویر در تصویر (picture-in-picture) را به پلت‌فرم تلویزیون‌های هوشمند خود اضافه کند تا کاربران بتوانند همزمان با تماشای یک فیلم یا سریال، به سایر کارهای موردنیاز خود همچون مکالمه، چت، برقراری تماس، کار با اپلیکیشن‌های مختلف در کنار تماشای یک شبکه دیگر تلویزیونی نیز بپردازند.
اپل تی وی (apple TV) که یکی از بزرگترین رقبای نوظهور نتفلیکس به شمار می‌رود، اخیراً در تلاش است تا با ارائه امکانات و قابلیت‌های جدید قصد دارد گوی رقابت را از آن برباید و بدین ترتیب به تعداد کاربران و مشترکانش بیفزاید و درآمدزایی و سودآوری‌های خود را افزایش دهد.
این قابلیت جدید و کاربردی در بسیاری از اپلیکیشن‌های محبوب و پرطرفدار وجود دارد که به کاربران اجازه می‌دهد از چندین محتوا و پلتفرم به صورت هم زمان استفاده کنند. بدین ترتیب کاربران قادر خواهند بود چند برنامه تلویزیونی را به صورت هم زمان تماشا کنند.
طبق گزارش وب سایت the verge، نتفلیکس بزرگترین سرویس استریم و پخش آنلاین فیلم و سریال و محتواهای ویدئویی در جهان است که طبق آخرین آمارهای منتشر شده در سال ۲۰۱۸ میلادی، موفق شده است به درآمدی ۱۶ میلیارد دلاری دست یابد که این خود دستاورد و موفقیت بزرگی برای این شبکه استریم آنلاین فیلم و سریال به شمار می‌آید و در نوع خود یک رکورد بی‌سابقه برای این شرکت بزرگ نیز محسوب می‌شود.
انتهای پیام
