ترکیب کمیسیون‌های اتاق بازرگانی تهران نهایی شد + جدول
با برگزاری آخرین دور از رای‌گیری برای تعیین تکلیف کمیسیون‌های اتاق بازرگانی تهران سرنوشت این کمیسیون‌ها برای دو سال آینده مشخص شد.
به گزارش ایسنا، نهمین دوره از اتاق بازرگانی تهران در شرایطی کار خود را در ماه‌های ابتدایی سال جاری آغاز کرد که انتخابات این دوره در اسفندماه سال گذشته برگزار شد و در جریان آن تمامی ۴۰ منتخب اتاق بازرگانی تهران از فهرست موسوم به فردا انتخاب شدند.
پس از برگزاری انتخابات و برگزاری نخستین جلسه هیأت نمایندگان اتاق اعضا بر برگزاری انتخابات کمیسیون‌ها به جمع‌بندی رسیدند و به این ترتیب در هفته جاری اعضای کمیسیون‌ها مشخص شدند.
نمایندگان اتاق بازرگانی در نخستین جلسه هفته جاری خود رؤسای پنج کمیسیون تسهیل تجارت و توسعه صادرات، انرژی و محیط زیست، کشاورزی و صنایع تبدیلی، اقتصاد سلامت و حمایت غذایی و مبارزه با فساد را انتخاب کردند و در جلسات بعدی اعضای کمیسیون صنعت و معدن، بازار پول و سرمایه، بهبود محیط کسب‌وکار و رفع موانع تولید و کمیسیون اقتصاد نوآوری و تحول دیجیتال را برگزیدند.
اعضای این کمیسیون‌ها برای یک دوره دو ساله انتخاب شده‌اند و پس از آن برای تمدید یا جابه‌جایی رأی‌گیری جدید انجام می‌شود. دوره نهم اتاق بازرگانی ایران چهار ساله خواهد بود.
به گزارش ایسنا، رئیس و نایب رئیسان کمیسیون‌های اتاق بازرگانی تهران به شرح زیر خواهند بود:




نام کمیسیون
رئیس
نایب رئیس اول
نایب رئیس دوم


تسهیل تجارت
محمد لاهوتی
مهدی شریفی نیک‌نفس
افروز بهرامی


انرژی و محیط زیست
رضا پدیدار
حمیدرضا صالحی
بهزاد حضرتی


کشاورزی و صنایع تبدیلی
کاوه زرگران
محمدرضا فرشچیان
مهدی معصومی اصفهانی


اقتصاد سلامت
محمود نجفی عرب
ابوالفتح صانعی
هاله حامدی‌فر


حمایت غذایی و مبارزه با فساد
حسن فروزانفرد
احمد آتش‌هوش
مهراد عباد


صنعت و معدن
محمد رضا زهره‌وندی
علیرضا کلاهی صمدی
احمد صادقیان


بازار پول و سرمایه
فریال مستوفی
افروز بهرامی
عباس آرگون


محیط کسب و کار
محمدرضا نجفی‌منش
علی نقیب
محمدمهدی فنایی


اقتصاد نوآوری و تحول دیجیتال
سیدمجید صدری
فرزین فردیس
شهاب جوانمردی



انتهای پیام
