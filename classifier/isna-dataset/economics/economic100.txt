قیمت طلا، سکه و ارز در روز شنبه
بازار طلا و ارز نخستین روز هفته را با ثبات نسبی نسبت به هفته گذشته آغاز کردند.
به گزارش ایسنا، قیمت سکه تمام بهار آزادی طرح جدید در بازار امروز (شنبه) به چهار میلیون و ۶۵۵ هزار تومان رسیده و هر گرم طلای ۱۸ عیار نیز ۴۳۶ هزار و ۷۰۰ تومان قیمت دارد.
امروز سکه طرح قدیم با قیمتی معادل چهار میلیون و ۴۲۰ هزار تومان داد و ستد می‌شود. این در حالی است که قیمت نیم‌سکه دو میلیون و ۳۸۰ هزار تومان، ربع سکه یک میلیون و ۵۵۰ هزار تومان و سکه گرمی ۹۹۰ هزار تومان است.
همچنین در بازارهای جهانی، آخرین قیمت هر اونس طلای جهانی به ۱۳۹۹ دلار رسیده است.
دلار چند؟
نرخ انواع ارز در بانک‌ها نسبت به هفته گذشته تغییر چندانی نداشته اما دلار و یورو در صرافی‌های مجاز بانک مرکزی ۱۵۰ تومان افزایش قیمت را تجربه کرده است.
به گزارش ایسنا، بانک‌ها امروز (۱۵ تیر) قیمت دلار را نسبت به هفته گذشته اندکی افزایش دادند؛ به طوری که قیمت خرید دلار در بانک‌ها که روز پنج‌شنبه هفته گذشته ۱۲ هزار و ۴۰۸ تومان بود، امروز ۱۲ هزار و ۴۷۹ تومان خریداری شد.
همچنین شعب ارزی بانک‌ها امروز هر یورو را ۱۴ هزار و ۱۳ تومان می‌خرند که قیمت این ارز نیز اندکی کاهش داشته است.
هر پوند انگلیس نیز امروز در شعب ارزی بانک‌ها به قیمت ۱۵ هزار و ۶۴۹ تومان خریداری می‌شود.
نرخ ارز مسافرتی
قیمت ارز مسافرتی در بانک‌ها همچنان از قیمت فروش آن در بازار بالاتر است؛ به طوری که قیمت فروش ارز مسافرتی در بانک‌ها ۱۴ هزار و ۷۱۷ تومان اعلام شده که با احتساب کارمزد به حدود ۱۵ هزار تومان می‌رسد.
نرخ ارز در صرافی‌های بانکی
اما صرافی‌های مجاز بانک مرکزی قیمت دلار را نسبت به پنج‌شنبه گذشته ۱۵۰ تومان افزایش دادند؛ به طوری که قیمت خرید دلار در این صرافی‌ها ۱۲ هزار و ۸۵۰ تومان و قیمت فروش آن ۱۲ هزار و ۹۵۰ تومان است.
این صرافی‌ها همچنین، امروز هر یورو را به قیمت ۱۴ هزار و ۷۵۰ تومان می‌خرند و ۱۴ هزار و ۸۵۰ تومان می‌فروشند که نسبت به هفته گذشته ۱۵۰ تومان افزایش یافته است.
انتهای پیام
