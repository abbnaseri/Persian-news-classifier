بهترین اپلیکیشن‌های عکاسی در گوشی‌های اندرویدی
با اینکه تمامی گوشی‌های هوشمند خود به اپلیکیشن دوربین مجهز شده اند، اما بسیاری از کاربران علاقمندند که از اپلیکیشن‌های بهتر و پیشرفته‌تری برای عکاسی استفاده کنند.


به گزارش ایسنا، از زمانی که قابلیت عکاسی و برنامه دوربین به صورت پیش فرض بر روی گوشی‌های همراه نصب شد و در دسترس کاربران موبایل قرار گرفت، عکاسی بعد جدیدی از برنامه‌های دلخواه و فعالیت‌های ضروری کاربران موبایل را موجب شد به گونه‌ای که با ظهور گوشی‌های هوشمند، خیل عظیمی از اپلیکیشن‌های متعدد مربوط به عکاسی و هنر تصویربرداری در فروشگاه‌های آنلاین و اینترنتی گوگل پلی استور و اپ استور اپل معرفی شد و قرار گرفت.
بر اساس گزارش وب سایت fossbytes، حالا کارشناسان با بررسی اپلیکیشن‌های مختلف حاضر در فروشگاه آنلاین گوگل پلی استور به فهرست جدیدی دست یافته اند تا کاربران گوشی‌های اندرویدی بتوانند با آگاهی بیشتر، به نصب و دانلود برترین اپلیکیشن‌های مربوط به حوزه عکاسی موبایلی بپردازند و از خدمات و قابلیت‌های متمایز آنها بهره‌مند شوند.
بهترین اپلیکیشن‌های دوربین و عکاسی در گوشی‌های هوشمند مبتنی بر سیستم عامل اندروید به ترتیب در فهرست زیر آمده است:
۱. کمرا اف وی 5 (Camera FV-5)
مشابه ترین اپلیکیشن دوربین و عکاسی برای گوشی‌های هوشمند اندرویدی به دوربین‌های حرفه‌ای DSLR ، برنامه کمرا اف وی 5 (Camera FV-5) است که به صورت اختصاصی برای علاقمندان و مشتاقان به عکاسی و تصویربرداری توسعه داده شده است. این اپلیکیشن تمامی ویژگی و قابلیت‌های لازم برای ثبت تصاویر باکیفیت و حرفه‌ای را داراست و به دو صورت رایگان و پولی در دسترس کاربران قرار گرفته است.
۲. کمرا ام ایکس (Camera MX)
این اپلیکیشن نیز یکی از بهترین گزینه‌های موجود در فروشگاه‌های آنلاین همچون پلی استور است که تقریباً تمامی قابلیت‌های لازم برای عکاسی با دوربین را برای کاربران به ارمغان می‌آورد و آنها قادر خواهند بود تصاویر و ویدئوهای باکیفیتی را با استفاده از آن بوجود بیاورند.
۳. اوپن کمرا (Open Camera)
از قابلیت‌های این اپلیکیشن می‌توان به حالت صحنه (scene modes )، ثابت کننده اتوماتیک (auto-stabilizer) ، ضبط ویدئوی اچ دی (HD video recording )، کنترل از راه دور دستی (handy remote controls )، پشتیبانی از میکروفون‌های خارجی، کاهش سایز عکس و غیره اشاره کرد.
۴. کندی کمرا (Candy Camera )
این اپلیکیشن دوربین نیز یکی از نخستین گزینه‌های بسیاری از کاربران و علاقمندان به عکاسی موبایل و سلفی به شمار می‌رود که با بهره گیری از فناوری‌های هوش مصنوعی و یادگیری ماشینی به کاربرانش این امکان را می‌دهد تا تصاویر باکیفیت و خوبی را ثبت کرده و در شبکه‌های اجتماعی خود به اشتراک بگذارند. این برنامه استیکر، افکت و ابزارهای فانتزی مختلفی دارد که تصاویر را از لحاظ زیبایی شناسی تغییر داده و موجب بهبود آنها می‌شود.
۵. سایمرا (Cymera)
با بیش از ۱۰۰ میلیون دانلود، بدون شک یکی از بهترین اپلیکیشن‌های موجود در حوزه عکاسی موبایل، سایمرا (Cymera) است که به قابلیت‌های منحصر بفردی همچون لنزهای دوربینی، تایمر ، camera stabilizer و silent mode تجهیز شده است.
۶. کمرا زوم اف ایکس (Camera ZOOM FX )
یکی از بهترین اپلیکیشن‌های دوربین برای عکاسی گوشی‌های هوشمند که ویژگی‌های آن شباهت زیادی به دوربین‌های DSLR دارد، کمرا زوم اف ایکس (Camera ZOOM FX ) است که به قابلیت‌های منحصر بفردی همچون شات های متحرک action shots ، شات های ثابت (stable shots) ، فیلتر عکس (photo filters) و ترکیب تصویر photo composition مجهز شده است.
۷. زی کمرا (Z Camera)
این اپلیکیشن که یکی از بهترین برنامه‌های دوربین برای گوشی‌های اندرویدی به شمار می‌رود، فیلتر و افکت های مناسبی را با توجه به شرایط مختلف موجود، بر روی تصویر ایجاد می‌کند و برای کاربران تجربه لذت بخشی را از عکاسی و دوربین به ارمغان می‌آورد.
۸. بِتِر کمرا (A Better Camera)
این برنامه نیز که در دو حالت رایگان و پولی به کاربران سرویس می‌دهد، یک اپلیکیشن "همه چیز تمام" به شمار می‌رود که به کاربران اجازه می‌دهد تصاویر باکیفیتی را ثبت و ذخیره کنند. قابلیت منحصر بفردی که در این برنامه وجود دارد، ‘Best Shot است که به صورت خودکار و اتوماتیک تنظیمات دوربین گوشی را تغییر می‌دهد .
۹. کمرا 360 (Camera360)
این اپلیکیشن که به صورت رایگان در فروشگاه گوگل پلی استور وجود دارد، به کاربران این امکان را می‌دهد تا با بهره‌مندی از قابلیت‌های منحصر بفرد آن، تقریباً می‌توان گفت دیگر نیازی به سایر برنامه‌های مربوط به دوربین و عکاسی با موبایل نخواهند داشت. کاربران همچنین با استفاده از این اپلیکیشن قادر خواهند بود هم زمان با ثبت تصاویر، آن را ویرایش کنند. از دیگر ویژگی‌های برجسته آن می‌توان به motion stickers ، in-app photo gallery ، exquisite filters و photo editor اشاره کرد.
۱۰. فوتج کمرا (Footej Camera)
این اپلیکیشن که به مینیمال‌ترین حالت ممکن طراحی و توسعه داده شده است، تمامی قابلیت‌های لازم را برای کاربران به ارمغان می‌آورد. از جمله مهم‌ترین ویژگی‌های آن می‌توان از کنترل سرعت شاتر shutter speed control ، ضبط ویدئوی اسلوموشن slow-motion video recording ، burst mode ، RAW format و animated GIF نام برد.
۱۱. گوگل کمرا (Google Camera)
این اپلیکیشن که به صورت پیش فرض بر روی تمامی مدل‌های گوشی‌های سری پیکسل ( توسعه داده شده توسط گوگل) نصب شده است، به گفته کارشناسان یکی از گزینه‌های برتر انتخاب اپلیکیشن دوربین برای عکاسی با موبایل است . کاربران قادر خواهند بود با دانلود و نصب این برنامه بر روی گوشی اندرویدی خود، از خدمات و قابلیت‌های متعدد آن بهره مند شوند که از جمله مهمترین آنها می‌توان به HDR+ ، intuitive portrait mode و حالت عکاسی در شب اشاره کرد.
انتهای پیام
