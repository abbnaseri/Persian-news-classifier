عرضه هر هفته‌ ۱۲ هزار خودرو در سایپا
گروه خودروسازی سایپا اعلام کرد: از ماه آینده هر هفته ۱۲ هزار دستگاه از خودروهای دارای کسری قطعات، تکمیل شده و وارد بازار می‌شود.
به گزارش ایسنا به نقل از گروه خودروسازی سایپا، قائم مقام مدیرعامل سایپا در امور تولید گفت: با اجرای برنامه تأمین قطعات پیشرفته هفته گذشته ۱۰ هزار دستگاه خودروی دارای کسری قطعات، تکمیل شده و در حال تحویل به مشتریان است.
علی شیخ‌زاده اظهار کرد: این گروه براساس برنامه‌ریزی‌ها قصد دارد از ماه آینده، هفته‌ای ۱۲ هزار دستگاه خودرو را تکمیل و به بازار عرضه کند که با اجرای آن، تعداد محصولات قابل عرضه به ۵۰ هزار دستگاه خودرو در ماه خواهد رسید.
انتهای پیام
