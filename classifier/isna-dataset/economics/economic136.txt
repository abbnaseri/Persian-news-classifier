پرفروش‌ترین خودروهای برقی در آمریکا
ایالات متحده آمریکا به عنوان یکی از مهم‌ترین بازارهای فروش خودروهای برقی، همواره مورد توجه خودروسازان متعددی قرار گرفته است.
به گزارش ایسنا، بسیاری از کشورهای جهان قصد دارند با هدف مقابله با آلودگی هوا و کاهش میزان انتشار آلاینده‌ها و گازهای گلخانه‌ای و حفظ بیشتر محیط زیست، خودروهای تمام الکتریکی و برقی را به تولید انبوه برسانند.
بنابراین بسیاری از شرکت‌های خودروسازی در جهان عزم خود را برای تولید انبوه خودروهای برقی جزم کرده و از برنامه‌های خود بدین منظور رونمایی کرده‌اند. افزایش روزافزون خودروهای برقی و محبوبیت استفاده بیشتر از این خودروهای پاک، موجب شده است شرکت‌های خودروسازی در سراسر جهان به رقابتی تنگاتنگ پرداخته و هر یک از برنامه‌های خود برای طراحی و تولید خودروهایی بهتر و با توان پیمایش بیشتر رونمایی کنند.
بسیاری از کشورهای جهان نیز قصد دارند با هدف مقابله با آلودگی هوا و کاهش میزان انتشار آلاینده‌ها و گازهای گلخانه‌ای و حفظ بیشتر محیط زیست، خودروهای تمام الکتریکی و برقی را به تولید انبوه برسانند. بدین ترتیب دولت‌های بسیاری همچون انگلستان، فرانسه، نروژ، اسپانیا، یونان، مکزیک، چین و هند از جمله پیشگامانی هستند که قصد دارند به منظور جلوگیری از آلودگی هوا و حفظ محیط زیست، تولید و فروش خودروهای بنزینی و دیزلی را تا دهه ۲۰۳۰ و نهایتاً تا دهه ۲۰۴۰ میلادی (حدوداً دو دهه آینده) ممنوع و متوقف اعلام کنند.
با توجه به نمودار زیر، به ترتیب خودروهای تسلا مدل ۳، شورولت وولت و تسلا مدل اس به ترتیب سه خودروی برقی و الکتریکی پرفروش در بازار ایالات متحده آمریکا نام گرفته‌اند.

بنابراین می‌توان گفت که پرفروش‌ترین و پرطرفدارترین خودروهای برقی به فروش رفته در بازار آمریکا به ترتیب میزان فروش آنها در ماه ژوئیه سال ۲۰۱۹ میلادی به شرح زیر است:
۱. تسلا مدل ۳: ۲۰۹ هزار و ۱۹۶ دستگاه
۲. شورولت وولت: ۱۵۵ هزار و ۸۱۰ دستگاه
۳. تسلا مدل اس: ۱۵۱ هزار و ۱۱۷ دستگاه
۴. نیسان لیف: ۱۳۵ هزار و ۵۴۸ دستگاه
۵. تویوتا پریوس / پریوس پرایم: ۱۰۱ هزار و ۹۰۳ دستگاه
۶. تسلا مدل ایکس: ۷۴ هزار و ۸۵۲ دستگاه
۷. فورد فیوژن انرژی: ۶۴ هزار و ۶۳۹ دستگاه
۸. شورولت بولت: ۵۰ هزار و ۱۷۶ دستگاه
۹. فورد سی مکس انرژی: ۴۲ هزار و ۲۳۱ دستگاه
۱۰. بی. ام. و آی ۳: ۳۹ هزار و ۳۴۱ دستگاه
بر اساس گزارش وب سایت visualcapitalist، با نگاه مختصری بر این فهرست می‌توان دریافت که تسلاموتورز به عنوان یکی از شرکت‌های تولیدکننده خودروهای برقی و الکتریکی نوظهور مستقر در ایالات متحده توانسته است از مجموع کل خودروهای برقی به فروش رفته در ژوئن سال جاری میلادی (یک میلیون و ۲۷۹ هزار و ۲۵۵ دستگاه) به موفقیت قابل توجهی دست یابد و سهم اعظمی از بازار این کشور را به خود اختصاص دهد و با جلب نظر، توجه و رضایت مشتریان و شهروندان این کشور، فروش قابل قبول و بالایی را برای خود رقم بزند.
دولت‌های بسیاری همچون انگلستان، فرانسه، نروژ، اسپانیا، یونان، مکزیک، چین و هند از جمله پیشگامانی هستند که قصد دارند به منظور جلوگیری از آلودگی هوا و حفظ محیط زیست، تولید و فروش خودروهای بنزینی و دیزلی را تا دهه ۲۰۳۰ و نهایتاً تا دهه ۲۰۴۰ میلادی (حدوداً دو دهه آینده) ممنوع و متوقف اعلام کنند.
از آنجا که خودروهای برقی و الکتریکی به تازگی وارد صنعت خودروسازی و تولید انبوه شده‌اند، هنوز از قیمت مناسب و مقرون به صرفه‌ای برخوردار نیستند، اما به دلیل آنکه دوستدار محیط زیست هستند و آلودگی هوا و صوتی ایجاد نمی‌کنند، طرفداران بسیار زیادی به خصوص در کشورهای اروپایی همچون آلمان، سوئد، دانمارک، نروژ و فنلاند پیدا کرده‌اند.
انتهای پیام
