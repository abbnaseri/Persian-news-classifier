یک میلیون تن فولاد صادر شد
فولادسازان بزرگ کشور طی دو ماهه نخست سال جاری بیش از یک میلیون تن محصولات فولادی صادر کردند.
به گزارش ایسنا به نقل از وزارت صنعت، معدن و تجارت، فولادسازان بزرگ کشور از ابتدای سال جاری تا پایان اردیبهشت ماه بیش از یک میلیون تن محصولات فولادی صادر کردند که حاکی از افت ۱۵ درصدی نسبت به مدت مشابه سال گذشته است.
طی این مدت فولاد خوزستان ۳۹۸ هزار و ۷۳۹ تن محصولات فولادی صادر کرد. از ابتدای سال جاری تا پایان اردیبهشت ماه مجتمع فولاد مبارکه ۱۶۹ هزار ۵۱۴ تن و شرکت ذوب آهن اصفهان ۱۵۱ هزار و ۶۴۸ تن محصولات فولادی صادر کردند.
صادرات فولادسازان طی اردیبهشت ماه نیز ۶۰۹ هزار و ۳۴۹ تن بود که نشان از کاهش ۳۱ درصدی نسبت به اردیبهشت ۹۷ دارد.
طی اردیبهشت ماه سال جاری فولاد خوزستان ۱۴۰ هزار و ۲۷۸ تن، شرکت ذوب آهن اصفهان ۱۱۹ هزار و ۳۲۴ تن و مجتمع فولاد مبارکه ۱۱۳ هزار و ۴۱۲ تن محصولات فولادی صادر کردند.
انتهای پیام
