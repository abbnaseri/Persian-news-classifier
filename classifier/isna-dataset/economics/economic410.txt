بالاترین حقوق‌های جهان متعلق به کدام شهرها است؟
 شرکت‌ها در شهرهای بزرگ آمریکایی به طور متوسط حقوق بیش‌تری به کارکنان خود می‌پردازند.
به گزارش ایسنا، دویچه بانک در گزارش خود از وضعیت حقوق و دستمزد در شهرهای مختلف جهان به بررسی متوسط حقوق ماهانه ساکنان ۵۶ شهر بزرگ جهان پرداخته است که بر این اساس، شهروندان شهرهای بزرگ آمریکا دارای متوسط حقوق بالاتری از سایر کشورها بوده‌اند.
بر همین اساس ۱۰ شهری که متوسط حقوق ماهانه آنها در سال ۲۰۱۹ بالاتر از سایر شهرها بوده است عبارت‌اند از:
۱- سان فرانسیسکو- آمریکا
متوسط حقوق ماهانه: ۶۵۲۶ دلار
۲- زوریخ، سوئیس
متوسط حقوق ماهانه: ۵۸۹۶ دلار
۳- نیویورک-آمریکا
متوسط حقوق ماهانه: ۴۶۱۲ دلار
۴- بوستون-آمریکا
متوسط حقوق ماهانه: ۴۲۸۸ دلار
۵- شیکاگو- آمریکا
متوسط حقوق ماهانه: ۴۰۶۲ دلار
۶- سیدنی- استرالیا
متوسط حقوق ماهانه: ۳۵۹۹ دلار
۷- اسلو- نروژ
متوسط حقوق ماهانه: ۳۲۴۶ دلار
۸- کپن هاگن- دانمارک
متوسط حقوق ماهانه: ۳۱۹۰ دلار
۹- ملبورن- استرالیا
متوسط حقوق ماهانه: ۳۱۸۱ دلار
۱۰- لندن- انگلیس
متوسط حقوق ماهانه: ۳۱۸۱ دلار
به گفته این بانک آلمانی، بیش‌ترین کاهش در درآمد ماهانه کارکنان جهان در شهر بوینس آیرس آرژانتین اتفاق افتاده است؛ جایی که متوسط حقوق با ۴۵ درصد کاهش در مقایسه با سال گذشته به ۵۲۷ دلار در ماه رسیده است. البته مهم‌ترین عامل این کاهش چشمگیر به دلیل کاهش ارزش پول ملی آرژانتین در مقابل دلار اتفاق افتاده است.
پس از بوینس آیرس، درآمد کارکنان ساکن شهر استانبول با ۳۱ درصد کاهش نسبت به سال گذشته به حدود ۴۳۳ دلار در ماه رسیده است. ساکنان شهر ژوهانسبورگ آفریقای جنوبی نیز با کاهش ۲۶ درصدی متوسط حقوق دریافتی خود از سال گذشته مواجه شده‌اند.
طبق اعلام دویچه بانک، کمترین متوسط حقوق دریافتی متعلق به شهروندان قاهره با ۲۰۶ دلار در ماه و لاگوس نیجریه با ۲۳۶ دلار در ماه است.
انتهای پیام
