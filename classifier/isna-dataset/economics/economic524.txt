ارزان‌ترین و گران‌ترین شهرهای جهان برای مهاجران 
هنگ‌کنگ گران‌ترین شهر جهان برای مهاجرین خارجی شناخته شد.
به گزارش ایسنا، مؤسسه مرکر در بیست و چهارمین گزارش سالانه خود از هزینه‌های زندگی در شهرهای مختلف جهان به محاسبه هزینه‌های زندگی برای مهاجرین نیز پرداخته است. در این رتبه بندی که شامل ۲۰۹ شهر جهان است، هنگ کنگ که گران‌ترین شهر جهان از نظر هزینه‌های زندگی معرفی شده است گران‌ترین شهر برای مهاجران خارجی نیز لقب گرفت.
نکته جالب توجه در این رتبه بندی، حضور دو شهر از قاره آفریقا در بین ۱۰ شهر گران قیمت جهان هستند و این در حالی است که هیچ شهری از آمریکا و کانادا در این جمع حضور ندارد! به گفته مرکر، دلیل این مساله درآمد بسیار پایین اتباع خارجی در این شهرها است که باعث می‌شود با توجه به درآمد پایین، هزینه‌های زندگی در این شهرها برای کارکنان خارجی بسیار بالاتر باشد در حالی که اختلاف بین درآمد اتباع خارجی در آمریکای شمالی با شهروندان آمریکایی و کانادایی بسیار کمتر است.
بر همین اساس ۱۰ شهر گران قیمت جهان برای اتباع خارجی عبارتند از:
۱- هنگ‌کنگ
۲- توکیو - ژاپن
۳- زوریخ - سوئیس
۴- سنگاپور
۵- سئول - کره جنوبی
۶- لوآندا - آنگولا
۷- شانگهای- چین
۸- انجامینا - چاد
۹- پکن - چین
۱۰- برن - سوئیس
از سوی دیگر کشورهای واقع در منطقه قفقاز و آسیای مرکزی دارای هزینه‌های زندگی پایین‌تری برای مهاجرین خارجی هستند.
طبق اعلام مرکر، در سال ۲۰۱۹ ارزان‌ترین شهرهای جهان برای مهاجرین شغلی عبارتند از:
۱- مانگوا - نیکاراکوئه
۲- تگوسیگالپا - هندوراس
۳- مینسک - بلاروس
۴- تفلیس - گرجستان
۵- بلان تی یر- مالاوی
۶- کراچی - پاکستان
۷- بانجول - گامبیا
۸ - بیشکک - قرقیزستان
۹- تونس
انتهای پیام
