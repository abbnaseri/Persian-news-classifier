هشت سند همکاری میان ایران و روسیه امضا شد
‌هشت سند همکاری در پانزدهمین اجلاس کمیسیون مشترک همکاری‌های اقتصادی و تجاری جمهوری اسلامی ایران و فدراسیون روسیه امضا شد.



‌به گزارش ایسنا، ظهر امروز (سه‌شنبه) در مراسم اختتامیه پانزدهمین اجلاس کمیسیون مشترک همکاری‌های اقتصادی و تجاری جمهوری اسلامی ایران و فدراسیون روسیه که در محل هتل کوثر اصفهان برگزار شد، هشت تفاهمنامه همکاری به این شرح امضا شد:
۱- سند پایانی پانزدهمین اجلاس دائمی کمیسیون مشترک همکاری‌های اقتصادی جمهوری اسلامی ایران و فدراسیون روسیه،
۲- سند سومین کارگروه همکاری‌های استانی و منطقه‌ای در حاشیه کمیسیون دائمی همکاری‌های تجاری و اقتصادی جمهوری اسلامی ایران و فدراسیون روسیه،
٣- سند دهمین اجلاس گروه کاری همکاری‌های حمل و نقل جمهوری اسلامی ایران و فدراسیون روسیه،
۴- سند ششمین نشست کارگروه آب در حاشیه کمیسیون دائمی همکاری‌های تجاری و اقتصادی جمهوری اسلامی ایران و فدراسیون روسیه،
۵- برنامه اجرای یادداشت تفاهم همکاری در زمینه‌های استانداردسازی و اندازه شناسی میان سازمان ملی استاندارد ایران و آژانس فدرال قانونگذاری فنی و اندازه شناسی روسیه،
۶- یادداشت تفاهم مبادلات اقتصادی، تجاری، صنعتی و ترانزیت، توسعه خدمات بندری و حمل و نقل کالا.
۷- سند پایانی یادداشت تفاهم شرکت مادر تخصصی ساتکاب و شرکت United Engine Corporation
۸- سند قرارداد جامعه مهندسان مشاور ایران و انجمن ملی مهندسان مشاور ساخت روسیه.
انتهای پیام
