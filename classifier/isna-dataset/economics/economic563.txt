قیمت سکه، طلا و ارز در روز چهارشنبه
قیمت سکه تمام بهار آزادی طرح جدید امروز نسبت به روز گذشته ارزان شده است و بانک‌ها و صرافی‌های مجاز بانک مرکزی هم امروز قیمت ارز را نسبت به روزهای گذشته کاهش دادند.
به گزارش ایسنا، امروز تا ساعت ۱۷:۳۰، سکه تمام بهار طرح قدیم در بازار، بدون تغییر نسبت به روز سه‌شنبه، چهار میلیون و ۴۵۰ هزار تومان قیمت داشت. قیمت سکه تمام بهار آزادی طرح جدید هم به چهار میلیون و ۶۲۵ هزار تومان است که نسبت به دیروز ۶۰ هزار تومان ارزان شده است.
نیم‌سکه نیز با ۵۰ هزار تومان افزایش قیمت، دو میلیون و ۴۰۰ هزار تومان قیمت دارد. ربع سکه هم یک میلیون و ۵۵۰ هزار تومان فروخته می‌شود.
هر قطعه سکه یک گرمی یک میلیون و ۱۰۰ هزار تومان است که نسبت به دیروز افزایش داشته و هر گرم طلای ۱۸ عیار نیز در طلافروشی‌ها ۴۳۵ هزار تومان داد و ستد می‌شود.
دلار عقب نشست
بانک‌ها امروز قیمت ارز را نسبت به روز گذشته کاهش دادند؛ به طوری که قیمت خرید دلار در بانک‌ها که روز گذشته ۱۲ هزار و ۷۲۰ تومان بود، امروز با کاهش همراه بوده و به ۱۲ هزار و ۶۲۵ تومان رسیده است.
همچنین شعب ارزی بانک‌ها امروز هر یورو را ۱۴ هزار و ۳۳۷ تومان می‌خرند که قیمت این ارز نیز حدود ۲۵۰ تومان کاهش داشته است. هر پوند انگلیس نیز امروز در شعب ارزی بانک‌ها به قیمت ۱۶ هزار و ۱۳ تومان خریداری می‌شود.
قیمت ارز مسافرتی در بانک‌ها همچنان از قیمت فروش آن در بازار بالاتر است؛ به طوری که قیمت فروش ارز مسافرتی در بانک‌ها ۱۵ هزار و ۵۸ تومان اعلام شده که با احتساب کارمزد به حدود ۱۵ هزار و ۴۰۰ تومان می‌رسد.
اما صرافی‌های مجاز بانک مرکزی قیمت دلار را نسبت به روز گذشته ۱۵۰ تومان کاهش دادند؛ به طوری که قیمت خرید دلار در این صرافی‌ها ۱۲ هزار و ۹۰۰ تومان و قیمت فروش آن ۱۳ هزار تومان است.
این صرافی‌ها همچنین، امروز هر یورو را به قیمت ۱۴ هزار و ۸۰۰ تومان می‌خرند و ۱۴ هزار و ۹۰۰ تومان می‌فروشند که این نرخ‌ها نیز نسبت به روز گذشته ۱۵۰ تومان کاهش داشته است.
انتهای پیام
