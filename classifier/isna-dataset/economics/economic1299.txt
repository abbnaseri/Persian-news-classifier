کیفیت خودروهای داخلی ثابت ماند
شرکت بازرسی کیفیت و استاندارد ایران گزارش ارزیابی کیفی خودروهای سواری تولیدی در اردیبهشت ماه امسال را منتشر کرد. این گزارش نشان می‌دهد کیفیت خودروهای سواری تولیدی در کشور ثابت مانده است.
به گزارش ایسنا، بر این اساس در گروه خودروهای سواری تولیدی در سطح قیمتی پنجم، تمام خودروها شامل سایپا ۱۳۱، سایپا ۱۳۲ و سایپا ۱۱۱ در سطح کیفی دو ستاره قرار دارند.
اما در گروه قیمتی چهارم، خودروهای تندر ۹۰ پلاس اتوماتیک، پارس تندر، پژو ۲۰۷ اتوماتیک، تندر ۹۰ پلاس، پژو ۲۰۷ و دنا پلاس؛ چهار ستاره از پنج ستاره کیفی را کسب کرده‌اند.
خودروهای تندر ۹۰، رانا، پژو ۲۰۶ اس‌دی، پژو ۲۰۶، دانگ فنگ H30، دنا، نیو ام‌وی‌ام ۳۱۵ و کوییک نیز دارای سه ستاره کیفی هستند.
سایر خودروهای قرار گرفته در این گروه شامل سورن، پژو پارس، سمند، پژو ۴۰۵، ساینا، تیبا و تیبا ۲ نیز دو ستاره کیفی را کسب کرده‌اند.
در گروه قیمتی سوم نیز، دو خودروی B30 و چانگان CS 35 چهار ستاره کیفی را کسب کرده‌اند. خودروهای ام‌وی‌ام X22 و آریزو ۵ نیز دارای سه ستاره کیفی هستند.
اما در گروه خودروهای تولیدی در سطح قیمتی دوم، پژو ۲۰۰۸ پنج ستاره کیفی را کسب کرده است. خودروهای سراتو، هایما S7 اتوماتیک نیز دارای چهار ستاره کیفی هستند.
خودروهای جک S5، تیگو ۵، جک S3 و هایما S5 اتوماتیک نیز سه ستاره کیفی را کسب کرده‌اند. خودروی نیو ام‌وی‌ام X33 S نیز دارای دو ستاره کیفی است.
در گروه خودروهای تولیدی در سطح قیمتی یک نیز دو خودروی نیو مزدا ۳ و سوزوکی گراندویتارا دارای چهار ستاره کیفی هستند.
انتهای پیام
