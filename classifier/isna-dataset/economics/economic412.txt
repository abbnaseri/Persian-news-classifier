سایپا تغییر موتور ساندرو را تکذیب کرد
 مرکز تحقیقات و نوآوری سایپا اعلام کرد این گروه خودروسازی هیچ برنامه و پروژه‌ای برای تغییر موتور خودروی ساندرو یا هر محصول مشترک دیگری ندارد.
به گزارش ایسنا به نقل از گروه خودروسازی سایپا، این مرکز اعلام کرده است: در روزهای اخیر برخی رسانه‌ها اعلام کرده‌اند قرار است یک موتور داخلی بر روی خودروهای تندر ۹۰ و ساندرو هم نصب شود. مرکز تحقیقات و نوآوری سایپا به نمایندگی از این گروه خودروسازی اعلام می‌کند که هیچ برنامه‌ای برای استفاده از این موتور یا هر موتور دیگری روی محصول ساندرو ندارد.
این مرکز اعلام کرده است: تولید محصول ساندرو و تندر ۹۰ در گروه خودروسازی سایپا به دلیل ترک ایران از سوی شرکت فرانسوی رنو و عدم عمل کردن این شرکت به تعهداتش متوقف شده و سایپا نیز با صرف هزینه‌های قابل توجه، برای تأمین منافع مشتریان طرح‌های تبدیلی محصولات پیش فروش شده را اجرا کرده و نتایج این بدعهدی را کنترل کرده است.
انتهای پیام
