اعلام قیمت قطعی بلیت قطار مسافری تهران-وان
قیمت قطعی بلیت قطار بین‌المللی مسافری تهران-وان ۳۷۵ هزار تومان برای بزرگسالان و ۱۹۵ هزار تومان برای خردسالان اعلام شد، هر چند تا اطلاع ثانوی و رسمی این سفر با احتساب تخفیفات قابل ملاحظه نسبت به نرخ اصلی آن در جدول کرایه‌های مشترک راه‌آهن‌های خاورمیانه با رقمی معادل ۲۲۵ هزار تومان برای بزرگسالان و ۱۳۰ هزار تومان برای خردسالان فعالیت خواهد کرد.

به گزارش ایسنا، قطار بین‌المللی مسافری تهران-وان از سوم تیرماه سال جاری راه‌اندازی شد؛ اقدامی که در راستای توسعه همکاری‌های کشورهای منطقه و گسترش صنعت ایرانگردی و جهانگردی، با همکاری راه آهن‌های ایران و ترکیه مدنظر قرار گرفته است.
محمد رجبی - مدیرعامل شرکت حمل و نقل ریلی رجا در گفت‌وگو با ایسنا، در خصوص قیمت بلیت قطارهای مسافری تهران-وان اعلام کرد: فعلاً با احتساب تخفیفات قابل ملاحظه نسبت به نرخ اصلی آن در جدول کرایه‌های مشترک راه آهن‌های خاورمیانه، در مسیر رفت یا برگشت (بلیت یکسره) به میزان ۲۲۵ هزار تومان برای بزرگسالان و ۱۳۰ هزار تومان برای خردسالان باشد که تا اطلاع ثانوی ادامه خواهد یافت اما باید خاطرنشان کرد که قیمت بلیت در این مسیر برای بزرگسالان معادل ۳۷۵ هزارتومان و برای خردسالان معادل ۱۹۵ هزار تومان لحاظ شده است.
جزئیات طول مسیر
در حال حاضر قطار تهران-تبریز-وان از تهران حرکت کرده و شامگاه همان روز به شهر تبریز می‌رسد و قطار یاد شده از ایستگاه تبریز نیز مسافرگیری و به سمت ایستگاه مرزی رازی حرکت می‌کند.
مسافران در ایستگاه رازی از قطار پیاده شده و تشریفات گمرک و گذرنامه (خروج از ایران) را انجام می‌دهند، سپس قطار به سمت ایستگاه مرزی کاپیکوی در راه‌آهن ترکیه حرکت کرده و در این ایستگاه نیز مسافران از قطار پیاده شده و تشریفات گمرک و گذرنامه (ورود به کشور ترکیه) را انجام خواهند داد و بر اساس تواقفات مرزی و تشریفات اعلام شده در هر ایستگاه، حدود دو ساعت این مراحل طول می‌کشد.
قطار پس از حرکت از ایستگاه کاپیکوی حدوداً صبح روز بعد به وقت ترکیه وارد ایستگاه مقصد یعنی وان می‌شود که در مجموع مدت زمان انجام این سفر در مسیر رفت یا برگشت حدوداً ۲۴ ساعت است.
نحوه خرید بلیت
امکان خرید بلیت این قطار از کلیه کانال‌های فروش بلیت قطار از جمله دفاتر فروش سامانه ۱۵۳۹ و سایت رجا امکان پذیر است و قیمت بلیت قطار تهران- وان در حال حاضر با احتساب تخفیفات قابل ملاحظه نسبت به نرخ اصلی آنکه در جدول کرایه‌های مشترک راه آهن‌های خاورمیانه، در مسیر رفت یا برگشت (بلیت یکسره) به میزان ۲۲۵ هزار تومان بزرگسال و ۱۳۰ هزار تومان خردسال در نظر گرفته شده که البته تخفیفات ارائه شده به صورت موقت است.
متقاضیان برای کسب اطلاعات بیشتر در خصوص سفر با قطار بین‌المللی تهران-وان علاوه بر مراجعه به سایت رجا به نشانی www.raja.ir می‌توانند با تلفن ۱۵۳۹ (سامانه ارتباط با مشتریان شرکت رجا) از سراسر کشور به صورت شبانه‌روزی تماس بگیرند.
انتهای پیام
