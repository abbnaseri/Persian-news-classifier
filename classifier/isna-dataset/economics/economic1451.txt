خودروسازان برتر دنیا به فکر ایمنی بیشتر خودروها افتادند
ولوو نیز به جمع شرکت‌های حاضر در پروژه مشترک خودروسازان برتر جهان برای افزایش ضریب ایمنی وسائل نقلیه پیوست. 
به گزارش ایسنا، هاکان ساموئلسون - مدیرعامل ولوو - در این خصوص می‌گوید اشتراک گذاری سیستم‌های هشدار در وسایل نقلیه باید به صورت رایگان برای حفظ جان سرنشینان خودرو توسط خودروسازان صورت بگیرد. هشدار با فلاشر و هشدار جاده لغزنده ولوو برای اولین‌بار است که در صنعت خودروسازی مورد استفاده قرار می‌گیرد.
این سیستم‌های هشدار ولوو که در خودروهای ساخت این شرکت سوئدی تعبیه شده است، به راننده و سرنشینان خودرو اجازه می‌دهد از طریق شبکه ابری و فضای کلاد از شرایط جوی حاکم بر جاده و بزرگراه‌های لغزنده و خطرات آن آگاه و مطلع شوند.
این سیستم هشدار در سال ۲۰۱۶ میلادی معرفی شد و در حال حاضر در تمامی مدل‌های جدید ولوو که در اروپا فروخته می‌شود، موجود است.
بر اساس گزارش وب سایت اتونیوز، مالین اکهولم - مدیر مرکز ایمنی ولوو - نیز خاطرنشان کرده است که هرچه اطلاعات و داده‌های مربوط به سطح ایمنی خودروها از سوی خودروسازان به اشتراک گذاشته شوند، جاده‌ها از ایمنی بیشتری برخوردار خواهند شد و به همین دلیل است که این پروژه مشترک نیز به راه افتاده و طراحی شده است.
انتهای پیام
