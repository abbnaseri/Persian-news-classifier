کدام پیام‌رسان در کدام کشورها طرفدار بیشتری دارد؟
بر کسی پوشیده نیست که برخی از پیام رسان ها و شبکه‌های اجتماعی در برخی از کشورهای جهان طرفداران بیشتری دارند.
به گزارش ایسنا، در تازه‌ترین اخبار و آمارهای منتشر شده از سوی محققان و پژوهشگران فعال در حوزه فناوری، از جمله محبوب ترین اپلیکیشن‌های پیام رسان در جهان می‌توان به واتس اپ، فیس بوک مسنجر، تلگرام، ای‌مو، وایبر، وی چت، کاکائو تاک و لاین اشاره کرد
حالا محققان با تحقیقات و نظرسنجی‌های جدید خود که در نخستین ماه سال جاری میلادی یعنی ژانویه ۲۰۱۹ صورت گرفته است، دریافته و اعلام کرده‌اند که هرکدام از اپلیکیشن‌های پیام رسان در کدام یک از کشورهای جهان طرفدار بیشتری دارد.
بر اساس گزارش‌های پیشین در سال ۲۰۱۸ میلادی به نقل از وب سایت digitalinformationworld، کاربران تلگرام در کشورهایی نظیر ونزوئلا، نیجریه، کنیا، روسیه، اوکراین بسیار بیشتر از سایر کشورهای دیگر در جهان هستند. این در حالیست که کاربران کشورهایی همچون فنلاند، سوئیس، سوئد، دانمارک و نیوزلند کمترین استقبال را از این پیام‌رسان آبی رنگ مشهور کرده بودند.
نقشه زیر که به ژانویه ۲۰۱۹ تعلق دارد، به وضوح کشورها و مناطقی را که در آنها کاربران از اپلیکیشن‌های پیام رسان مختلف استفاده می‌کنند، نشان می‌دهد:



واتس اپ: کانادا، روسیه، آمریکای مرکزی و جنوبی، مناطق بزرگی از قاره آفریقا، هند، عربستان سعودی
فیس بوک مسنجر: ایالات متحده آمریکا، استرالیا، نیوزلند، ماداگاسکار، شمال قاره آفریقا، مناطقی از اروپا، قسمت‌هایی از چین
تلگرام: ایران، اتیوپی، ازبکستان
وی چت: چین
ای مو: ترکمنستان
لاین: ژاپن
کاکائو تاک: کره جنوبی
وایبر: قسمت‌هایی از اروپای شرقی
انتهای پیام
