با افزایش تعرفه اینترنت موافقت می‌شود؟
رئیس سازمان تنظیم مقررات و ارتباطات رادیوئی اعلام کرد: تعرفه خدمات اینترنت موضوعی کارشناسی است و شرکتهای ارایه‌دهنده خدمات اینترنت ثابت بایستی دلایل و مستندات خود را برای افزایش تعرفه خدمات به رگولاتوری ارایه کنند.
به گزارش ایسنا، حسین فلاح جوشقانی با اشاره به اظهارات برخی از شرکت‌های ارایه‌دهنده خدمات اینترنت ثابت درباره لزوم افزایش قیمت اینترنت گفت: موضوع افزایش تعرفه خدمات اینترنت باید از ابعاد مختلف بررسی شود و شرکت‌های ارایه‌دهنده این خدمات به جای طرح موضوع در رسانه‌ها دلایل و مستندات خود را به رگولاتوری ارائه کنند تا مورد بررسی قرار گیرد. بنا بر اعلام سازمان تنظیم مقررات رادیویی، وی افزود: در صورت ارائه دلایل و مستندات محکم و کارشناسی شده، این موضوع در سازمان بررسی شده و قطعاً در تصمیم‌گیری کمسیون تنظیم مقررات ارتباطات مؤثر خواهد بود.
انتهای پیام
