قیمت طلا، سکه و ارز در روز چهارشنبه
امروز (چهارشنبه) قیمت‌ها در بازار ارز کاهشی شد اما در بازار طلا و سکه افزایش را شاهد بودیم.
به گزارش ایسنا، در لحظه انتشار این گزارش هر قطعه سکه تمام بهار آزادی طرح جدید با ۲۰ هزار تومان افزایش قیمت نسبت به روز گذشته، چهار میلیون و ۵۳۰ هزار تومان فروخته می‌شود.
هر قطعه سکه تمام بهار آزادی طرح قدیم نیز ۵۰ هزار تومان افزایش قیمت را تجربه کرده و چهار میلیون و ۴۰۰ هزار تومان قیمت دارد.
در این میان هر قطعه نیم سکه ۹۰ هزار تومان ارزان شده و دو میلیون و ۴۲۰ هزار تومان داد و ستد می‌شود. ربع سکه ثبات قیمت را حفظ کرده و یک میلیون و ۶۲۰ هزار تومان است.
هر قطعه سکه یک گرمی نیز ۲۰ هزار تومان ارزان شده و یک میلیون تومان عرضه می‌شود.
همچنین هر گرم طلای ۱۸ عیار ۴۱۴ هزار تومان در طلافروشی‌ها داد و ستد می‌شود که ۲,۰۰۰ تومان افزایش قیمت دارد.
هر اونس طلا در بازار جهانی ۱۳۳۴ دلار ارزش‌گذاری شده است که نسبت به دیروز افزایش قیمت را تجربه کرده است.
دلار به روند کاهشی بازگشت
در بازار ارز نیز قیمت‌ها پس از یک روز افزایش، بار دیگر به روند نزولی خود بازگشت؛ به طوری که قیمت خرید دلار در بانک‌ها که روز گذشته ۱۲ هزار و ۷۲۲ تومان بود، امروز به ۱۲ هزار و ۵۲۸ تومان رسید.
همچنین قیمت خرید یورو نسبت به روز گذشته با کاهش همراه شد و شعب ارزی بانک‌ها امروز هر یورو را ۱۴ هزار و ۱۹۷ تومان خریدند که قیمت این ارز نیز حدود ۲۰۰ تومان کاهش یافته است.
هر پوند انگلیس نیز امروز در شعب ارزی بانک‌ها به قیمت ۱۵ هزار و ۹۳۴ تومان خریداری شد.
قیمت ارز مسافرتی
قیمت ارز مسافرتی در بانک‌ها همچنان از قیمت فروش آن در بازار بالاتر است؛ به طوری که قیمت فروش ارز مسافرتی در بانک‌ها ۱۴ هزار و ۹۱۱ تومان اعلام شد که با احتساب کارمزد به حدود ۱۵ هزار و ۲۵۰ تومان رسید.
اما صرافی‌های مجاز بانک مرکزی قیمت دلار را نسبت به روز گذشته ۱۵۰ تومان کاهش دادند؛ به طوری که قیمت خرید دلار در این صرافی‌ها ۱۲ هزار و ۸۰۰ تومان و قیمت فروش آن ۱۲ هزار و ۹۰۰ تومان است.
این صرافی‌ها همچنین، امروز هر یورو را به قیمت ۱۴ هزار و ۷۰۰ تومان می‌خرند و ۱۴ هزار و ۸۰۰ تومان فروختند که این نرخ‌ها نیز نسبت به روز گذشته ۱۵۰ تومان کاهش داشته است.
انتهای پیام
