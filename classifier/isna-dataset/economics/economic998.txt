روش از بین بردن اکانت گوگل بعد از مرگ
از آنجایی که از بین بردن حساب های کاربری بعد از مرگ کاربران یکی از چالش‌های بزرگ فضای مجازی است، پاسخ به برخی سئوالات در این زمینه ضروری است.
به گزارش ایسنا، شاید شما نیز جزو کاربرانی باشید که همواره در خصوص ادامه فعالیت حساب‌های کاربری خود در شبکه‌های اجتماعی و پیام‌رسان های مختلف بعد از مرگ، فکر کرده‌اید که چه بر سر آن خواهد آمد و چه کسی محتوای آن را نظارت خواهد کرد و دوستانتان در این فضای مجازی با یادگاری و عکس‌های شما که دیگر در قید حیات نیستید اما در شبکه‌های اجتماعی وجود دارد و جلوی چشمشان قد علم کرده است، چه خواهند کرد.
اما گوگل برای پس از مرگ کاربران به فکر چاره و حل معضل مذکور بوده و به کاربران دارنده حساب‌های کاربردی گوگل امکان بهره‌مندی از قابلیتی را داده است تا بتوانند با استفاده از آن، بعد از آنکه دیگر در قید حیات نیستند به دوستان و اعضای خانواده خود اجازه دهند تا با دسترسی به اکانت وی به گوگل اطلاع دهند و حساب کاربری مربوطه را ببندند.
برای این کار کافیست تا با انجام مراحل زیر، در صورت بروز هرگونه مشکل به بستن و غیرفعال کردن حساب‌های کاربری مبتنی بر اکانت گوگل اقدام کنند:
۱. به آدرس myaccounts.google.com مراجعه کنید
۲. قسمت data & personalization را انتخاب کنید
۳. گزینه make a plan for your account را پیدا کنید
۴. بر روی گزینه شروع ( start) کلیک کنید
۵. مشخص کنید چه مدت زمانی پس از اینکه غیرفعال شدید، گوگل اطلاعات شما را حذف کند.

۶. بعد از کلیک بر روی گزینه مرحله بعد ( next) ، حالا باید تعیین کنید که چه افرادی قادر خواهند بود به حساب کاربری شما دسترسی داشته باشند و گوگل را از این واقعه باخبر کنند .

۷. در این قسمت شما قادر خواهید بود تا ۱۰ نفر از کاربرانی که عضو گوگل هستند، را انتخاب کنید.
۸. در بخش set auto reply می‌توانید پیامی بنویسید که به این تعداد کاربر اعلام می‌کند دیگر شما زنده نیستید.

انتهای پیام
