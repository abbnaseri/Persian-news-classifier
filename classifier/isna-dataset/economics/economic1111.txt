تصاویر دستکاری‌ شده در فتوشاپ را تشخیص دهید!
شرکت ادوب (Adobe) با همکاری دانشمندان هوش‌مصنوعی دانشگاه برکلی توانسته به ابزار جدیدی برای تشخیص عکس‌های دستکاری شده با نرم افزار فتوشاپ دست یابد.
به گزارش ایسنا، شرکت ادوب به عنوان توسعه دهنده نرم افزار محبوب و کاربردی فتوشاپ به منظور مقابله با انتشار اخبار کذب و دروغین به تازگی با همکاری محققان و پژوهشگران هوش مصنوعی فعال در دانشگاه برکلی آمریکا موفق شده‌اند تا به ابزار جدیدی دست یابند که قادر است عکس‌ها و تصاویر دستکاری شده توسط نرم افزار فتوشاپ را که برای ویرایش و اصلاح عکس استفاده می‌شود، شناسایی کرده و با استفاده از قابلیت بازگشت به حالت اولیه، به کاربران این امکان را بدهد که تصاویر دروغین منتشر شده در فضای مجازی را به درستی تشخیص دهند.
این ویژگی و قابلیت جدید که لیکوئیفای ( Liquify ) نام دارد، به عقیده کارشناسان و تحلیلگران فعال در حوزه فناوری موجب کاهش اخبار کذب و دروغین و همچنین شایعه‌های بی پایه و اساس در اینترنت و فضای مجازی خواهد شد.
بر اساس گزارش وب سایت سی‌نت، نرم‌افزار قدرتمند فتوشاپ شامل پنجره‌ها و ابزارهایی است که هر یک امکان انجام کاری روی تصاویر را به کاربران می‌دهد. کاربران در ویرایش تصاویر قادر خواهند بود برای تغییر سایز، تغییر حجم تصویر، برش عکس، روتوش، بازسازی تصاویر قدیمی، اصلاح رنگ، درج متن، بهبود کیفیت، افکت دهی و… از فتوشاپ استفاده کنند.
این نرم‌افزار برای طراحی کارهای گرافیکی پیشرفته همچون طراحی‌های چاپ یا وب از فتوشاپ استفاده کنید. طراحی گرافیک سایت، طراحی بنر، لوگو، تیشرت، بروشور، پوستر، کارت ویزیت، ست اداری، تراکت نیز مورد استفاده قرار می‌گیرد.
انتهای پیام
