خودروی برقی که سقف آن پنل خورشیدی دارد!
تویوتا موتورز اعلام کرده است که در حال توسعه و آزمایش خودروی برقی با یک سقف مجهز به پنل انرژی خورشیدی است.
به گزارش ایسنا، با توجه به آنکه خودروهای برقی و الکتریکی در سال‌های اخیر با استقبال بی نظیری از سوی مشتریان بازارهای جهانی روبرو شده‌اند، بسیاری از شرکت‌های توسعه دهنده و تولیدکننده خودرو در جهان در تلاشند تا با توسعه، عرضه و ارائه خودروهای برقی، پاک و دوستدار محیط زیست نظر خیل عظیمی از مشتریان و شهروندان را به خود جلب کنند.
به نظر می‌رسد که تویوتا موتورز به عنوان یکی از بزرگترین و مهم‌ترین خودروسازان در جهان در حال توسعه، طراحی و آزمایش خودروهای برقی جدیدی است که سقف آن به صورت یک پنل انرژی خورشیدی گسترده برای تأمین برق موردنیاز خودرو به کار می‌رود.
سال ۲۰۱۶ میلادی بود که تویوتا موتورز با ارائه یک آپشن اضافه برای خودروهای پلاگین هیبریدی تویوتا پریوس، سقف‌های مجهز به پنل‌های تبدیل انرژی خورشیدی به برق موردنیاز باتری خودرو را افزوده و ارائه کرده بود که حالا به نظر می‌رسد توان و قدرت تولید برق این پنل‌های خورشیدی در سقف و قسمت‌های سطحی خودرو به میزان قابل توجهی افزایش یافته و به ۱۸۰ وات رسیده است.
گفته می‌شود این خودرو به لطف بهره‌مندی از این سقف و سطوح خورشیدی جدید قادر است ۳۵ مایل مسافت طولانی‌تری را بپیماید که در مجموع ۵۶ کیلومتر را طی خواهد کرد.
تصاویر زیر در جدیدترین گزارش وب سایت Electrek از این خودرو مشاهده شده است:



انتهای پیام
