عوارض صادرات خرما در کمتر از دو هفته لغو شد
در حالیکه هفتم خرداد ماه امسال عوارض صادرات خرما وضع شد امروز این عوارض لغو و به گمرک ابلاغ شد.
به گزارش ایسنا، هفتم خرداد ماه امسال به درخواست وزارت صنعت، معدن و تجارت و کارگروه تنظیم بازار، عوارضی بر صادرات خرما وضع شد که این کار در راستای تنظیم بازار ماه مبارک رمضان بود.
در آن زمان عوارض صادرات هر کیلوگرم خرمای مضافتی ۸۰۰۰ تومان، عوارض صادرات خرمای کبکاب کیلویی ۵,۰۰۰ تومان و عوارض صادرات سایر خرماها ۳۰ درصد ارزش ریالی صادرات بر مبنای نرخ دلار در سامانه سنا در روز اظهار، در نظر گرفته شده بود.
با این حال امروز دستورالعملی از سوی وزارت صنعت، معدن و تجارت به گمرک ابلاغ شده که نشان می‌دهد دو هفته پس از وضع عوارض بر صادرات خرما، این عوارض لغو شده است.
در این شرایط مشخص نیست که آیا وضع عوارض بر صادرات خرما در نیمه ماه مبارک رمضان تأثیری بر تنظیم بازار این محصول داشته است یا خیر.
انتهای پیام
