رتبه‌بندی جدید گران‌ترین شهرهای جهان
هنگ کنگ گران ترین شهر جهان از نظر هزینه‌های زندگی در سال ۲۰۱۹ معرفی شد.
به گزارش ایسنا، مؤسسه "مرکر" امسال نیز به مانند سال‌های گذشته با در نظر گرفتن ۲۰۰ آیتم مختلف به رتبه بندی شهرهای جهان از نظر هزینه‌های زندگی پرداخت که بر اساس آن، رتبه شهرهای زیادی در مقایسه با سال گذشته به دلیل نوسانات نرخ ارز ایجاد شده است. محسوس‌ترین این تغییرات افزایش رتبه شهرهای آمریکایی به دلیل تقویت ارزش دلار و تنزل رتبه شهرهای انگلیسی به دلیل کاهش ارزش پوند بوده است.
در رتبه بندی امسال شاخص‌های متعددی نظیر هزینه‌های مسکن، حمل و نقل، غذا، لباس، سرگرمی و هزینه‌های عمومی خانواده در نظر گرفته شده است. نکته قابل توجه رتبه بندی امسال، حضور پر رنگ شهرهای آسیایی در جمع گران‌ترین شهرهای آسیایی است به گونه‌ای که از پنج شهر گران جهان چهار شهر در اسیا قرار گرفته‌اند!
بر همین اساس ۵ شهر گران قیمت جهان از نظر هزینه‌های زندگی در سال ۲۰۱۹ عبارت اند از:
۱- هنگ کنگ
۲- توکیو، ژاپن
۳- سنگاپور
۴- سئول، کره جنوبی
۵- زوریخ: سوئیس
رتبه دیگر شهرها
طبق اعلام مؤسسه مرکر، شهرهای انگلیسی و آمریکایی که به طور سنتی جزو گران‌ترین شهرهای جهان بودند در طول سال گذشته به دلیل نوسانات رخ داده در ارزش پوند و دلار شاهد تغییر رتبه خود بوده‌اند. برای مثال رتبه شهر لندن از ۱۹ به ۲۳ رسیده است و شهرهایی چون ابردین وبلفاست جز ارزان‌ترین شهرهای رتبه بندی امسال معرفی شده‌اند.
نیویورک کماکان گران‌ترین شهر امریکایی و نهمین شهر گران قیمت آمریکا معرفی شده است. پاریس در رده چهل و هفتم و سیدنی استرالیا در رده پنجاهم ایستاده‌اند.
انتهای پیام
