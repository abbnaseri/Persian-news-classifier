محصولات کشاورزی چقدر افزایش قیمت داشتند؟
در سال گذشته عمده محصولات کشاورزی با افزایش قیمت همراه بوده است.
به گزارش ایسنا، بررسی وضعیت قیمت محصولات کشاورزی در سال ۱۳۹۷ نشان می‌دهد که در بخش غلات متوسط قیمت هر کیلو گرم گندم با رشد ۱.۲ درصدی نسبت به سال قبل معادل ۱۳۰۵ تومان، متوسط قیمت جو با افزایش ٢٠.١ درصدی ۱۱۷۸ تومان، متوسط قیمت شلتوک با رشد ۲۲ درصدی ۴,۸۴۷ تومان و متوسط قیمت ذرت دانه‌ای با افزایش ١٨.٣ درصدی معادل ۱,۴۳۶ تومان بوده است.
در بخش حبوبات، متوسط قیمت هر کیلو نخود با دو درصد افزایش نسبت به سال قبل مبلغ ۵,۳۶۵ تومان و قیمت عدس با ٠.٩ درصد کاهش به ۹,۳۱۴ تومان رسید.
در بخش دانه‌های روغنی، قیمت متوسط هر کیلو آفتابگردان روغنی با ۱۰ درصد کاهش نسبت به سال ۱۳۹۶ به ۳, ۲۹۷ تومان و قیمت متوسط کلزا با ٤.٤ درصد افزایش به ۲, ۸۲۹ تومان رسیده است.
در بخش محصولات لیفی، قیمت متوسط هر کیلوگرم پنبه (وش) با افزایش ۸۹.۷ درصدی نسبت به سال ٩٦ برابر ۵,۶۸۴ تومان بوده است.
در بخش محصولات جالیزی، قیمت متوسط هر کیلوگرم هندوانه با افزایش ۱۸۴.۶ درصدی به ۸۸۶ تومان، قیمت خربزه با افزایش ١١٩.١ درصدی به ۱,۴۴۵ تومان و قیمت خیار با افزایش ٩٦.٨ درصدی به ۲,۰۶۹ تومان رسید.
در بخش سبزیجات، متوسط قیمت هر کیلو سیب زمینی معادل ۱,۲۴۴ تومان و هر کیلو پیاز ۱,۱۳۵ تومان بوده که به ترتیب نسبت به سال قبل ۸۴ و ١٥.٢ درصد رشد داشته است.
همچنین، متوسط قیمت هر کیلو گوجه فرنگی با ١٨٠.٩ درصد افزایش برابر ۱,۶۶۸ تومان و هر کیلو بادمجان با ١٠٥.٨ درصد افزایش برابر ۱,۳۵۶ تومان بوده است.
در بخش محصولات علوفه‌ای، متوسط قیمت هر کیلو یونجه معادل ۱,۱۵۹ تومان و هر کیلو شبدر خشک برابر ۱,۰۲۱ تومان بوده که نسبت به سال قبل به ترتیب ۴۲.۹ و ١٧.٥ درصد افزایش دارد.
در بخش میوه‌های هسته‌دار، متوسط قیمت هر کیلو زردآلو برابر ۴,۴۲۰ تومان و هر کیلو هلو ۳,۱۷۱ تومان بوده که به ترتیب نسبت به سال قبل ۵۳.۸ و ٥٧.٤ درصد افزایش داشته است.
در بخش میوه‌های دانه‌دار، متوسط قیمت هر کیلو سیب درختی ۳,۱۳۶ تومان بوده که نسبت به سال قبل ۱۲۳.۴ درصد افزایش داشته و متوسط قیمت انگور به ۲, ۸۴۳ تومان رسید که نسبت به سال قبل معادل ١٠٣.٩ درصد افزایش داشته است.
در بخش مرکبات، متوسط قیمت هر کیلو پرتقال با افزایش ۶۱.۱ درصد به ۱, ۴۴۴ تومان و قیمت نارنگی با رشد ٩٤.١ درصدی به ۴,۷۰۲ تومان رسید.
در بخش دامداری سنتی، متوسط قیمت هر کیلو گوسفند و بره زنده ۲۳ هزار و ۴۷۶ تومان و هر کیلو گاو پرواری زنده ٢٣ هزار و ۷۱۵ تومان بوده که نسبت به سال ٩٦ به ترتیب معادل ۴۸ و ۷۵ درصد افزایش نشان می‌دهد.
در سال ١٣٩٧، در بخش فراورده‌های دامی سنتی، متوسط قیمت هر کیلو شیر گوسفند برابر ۴,۵۳۵ تومان و هر کیلو شیر گاو ۱,۵۸۲ تومان بوده که به ترتیب نسبت به سال قبل ٦, ٦ و ٣٤.١ درصد افزایش داشته است.
انتهای پیام
