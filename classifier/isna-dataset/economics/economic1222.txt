جزییات گزارش بازرسی کیفیت مینی‌بوس‌ها و اتوبوس‌ها
طبق گزارش منتشر شده از شرکت بازرسی کیفیت و استاندارد ایران، در گروه خودروهای سنگین تولید شده در اردیبهشت ماه سال جاری  نسبت به ماه قبل تغییر چندانی ایجاد نشده است.
به گزارش ایسنا، بر اساس ارزیابی کیفی منتشر شده، در گروه خودروهای سنگین تولیدی در اردیبهشت ماه امسال، کامیونت ایسوزو ۷۵ NMR و کامیونت ایسوزه NMR۸۵ با چهار ستاره از پنج ستاره کیفی در بالاترین رده کیفی این دوره از ارزیابی‌ها قرار گرفته‌اند.
در مقابل مینی‌بوس آرین و کامیون بنز WH با کسب دو ستاره کیفی پایین رده کیفی را به خود اختصاص داده‌اند.
در این ارزیابی اتوبوس شهری اسکانیا پارسین، کشنده ولوو FH۵۰۰ و کشنده فوتون AUMAN H، توانسته‌اند سه ستاره از پنج ستاره کیفی را کسب کنند.
این گزارش نشان می‌دهد که جز اتوبوس شهری اسکانیا پارسین و کامیونت ایسوزه NMR۸۵ که در فروردین ماه ارزیابی کیفی نشده‌اند، سایر خودروهای تولیدی اردیبشهت ماه همان کیفیت ماه قبل را داشته و تغییری صورت نگرفته است.
نکته مهم ماجرا اینجاست که چرا مسئولان این حوزه در رابطه خودروهای کیفیت پایین با وجود این گزارشات اقدامی انجام نمی‌دهند؛ به ویژه این که پایین‌ترین کیفیت به خودروی مسافربری اختصاص دارد که با جان مردم در ارتباط است.
انتهای پیام
