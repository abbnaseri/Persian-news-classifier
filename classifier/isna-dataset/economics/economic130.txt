بورس ریزشی شد
امروز در بورس تهران بیشتر سهم‌ها با افت قیمت روبرو شدند و در نتیجه شاخص کل کاهش حدود ۳۴۰۰ واحدی را تجربه کرد.
به گزارش ایسنا، بعد از چند روز رشد قیمت‌ها در بورس تهران، امروز عرضه‌ها بر تقاضا پیشی گرفت و سبب شد که قیمت بسیاری از سهم‌ها با کاهش مواجه شود این موضوع سبب شد که شاخص‌های بازار هم نسبت به روزهای گذشته با کاهش قابل توجهی رو به رو شوند.
امروز شاخص کل بازده نقدی و قیمتی بورس اوراق بهادار تهران بیش از ۳۴۹۸ واحد افت کرد و به رقم ۲۴۵ هزار و ۴۴۵ واحدی رسید. همچنین شاخص کل هم وزن با افت ۳۶۴ واحدی روبرو شد و تا رقم ۵۹ هزار و ۵۰۸ واحدی پایین رفت.
شاخص آزاد شناور با ۳۸۲۰ واحد افت رقم ۲۷۵ هزار و ۵۴۳ را تجربه کرد و شاخص بازار اول و دوم هر کدام به ترتیب ۲۶۹۲ و ۶۴۴۶ واحد افت کردند.
صنایع پتروشیمی خلیج فارس، فولاد مبارکه اصفهان سرمایه گذاری نفت، گاز و پتروشیمی تأمین و مخابرات ایران چهار شرکتی بودند که معاملات سهام آنها بیشترین تأثیر کاهنده را روی شاخص‌های بازار سرمایه داشت؛ بطوریکه نمادهای مذکور به ترتیب ۴۶۸، ۳۱۵، ۱۸۴ و ۱۷۷ واحد تأثیر کاهنده بر شاخص‌ها داشتند.
در طرف مقابل معدود نهادهایی همچون پارس سویچ، صنایع شیمیایی ایران، سرمایه گذاری ملی ایران و نفت سپاهان هر کدام به ترتیب با ۷۲، ۵۵، ۵۰ و ۵۰ تأثیر افزایشی سعی کردند شاخص‌های بازار را به سمت بالا هدایت کنند.
امروز در گروه خودرو و ساخت قطعات شاهد بیشترین ارزش معاملات بودیم؛ بطوریکه در این دو روز ۵۳ میلیون سهم و اوراق مالی به ارزش بیش از ۱۰۷ میلیارد تومان مورد داد و ستد قرار گرفت. در این گروه فشار عرضه‌ها سبب صف فروش در برخی از سهم‌ها و کاهش قیمت بیش از ۴ درصدی سبب کاهش قیمت بسیاری از سهم‌ها شد.
دیگر گروهی که از ارزش معاملات قابل توجهی داشت گروه فلزات اساسی بود؛ بطوریکه در این گروه ارزش معاملات به ۷۵ میلیارد تومان رسید. در عین حال اکثر سهم‌های گروه با افت قیمت مواجه شدند.
پس از خودرویی‌ها گروه محصولات شیمیایی بیشترین ارزش معاملات را از آن خود کردند. بطوری که با حجم معاملات حدود ۱۵۳ میلیون سهم و اوراق مالی به ارزش ۱۰۵ میلیارد تومان رسیده است. در عین حال بیشتر سهم‌های این گروه با کاهش فزاینده قیمت روبرو شد.
امروز از معدود روزهایی در هفته‌های اخیر بود که اکثر سهم‌ها با افت قیمت روبرو شد. در بورس تهران ۲۱۹ سهم با کاهش قیمت و ۱۱۳ سهم با افزایش قیمت مواجه شدند. در فرابورس ایران نیز ۱۰۰ سهم رشد قیمت را تجربه کردند و ۹۱ سهم با افت قیمت روبرو شدند.
آیفکس نیز با بیش از ۲۰ واحد افت تا رقم ۳۱۹۲ واحدی پایین آمد، ارزش معاملات فرابورس ایران رقم ۱۱۴ میلیارد تومان را تجربه کرد و حجم معاملات رقم ۳.۱ میلیارد سهم و اوراق مالی را تجربه کرد.
انتهای پیام
