رتبه‌بندی کشورها ازنظر سختی راه‌اندازی کسب‌وکار اعلام شد
یونان دارای سخت‌ترین شرایط برای راه‌اندازی کسب‌وکار در بین کشورهای جهان اعلام شد.
به گزارش ایسنا، مؤسسه "تی ام اف" هلند در گزارش جدید که بر اساس شاخص‌هایی چون نرخ مالیاتی، هزینه دستمزد نیروی انسانی و بوروکراسی اداری صورت گرفته است، ۷۵ کشور مختلف را بر اساس سختی راه اندازی کسب‌وکار در شاخص "پیچیدگی کسب و کار جهانی" رتبه بندی کرده است.
یونان در رتبه بندی سال ۲۰۱۹ در صدر قرار گرفته است. این مؤسسه از فرایند اداری پیچیده، طولانی و پرهزینه یونان برای راه اندازی کسب‌وکار به عنوان اصلی‌ترین دلیل قرار گرفتن نام این کشور در رده نخست نام برده است. از سوی دیگر اما جزایر کایمن آسان‌ترین کشور برای راه اندازی کسب‌وکار معرفی شده است.
بر این اساس رتبه بندی کشورها از نظر پیچیدگی راه اندازی کسب و کار به شرح زیر است:
سخت‌ترین کشورها
۱- یونان
۲- اندونزی
۳- برزیل
۴- امارات
۵- بولیوی
۶- اسلواکی
۷- آلمان
۸- ترکیه
۹- چین
۱۰- پرو
رتبه دیگر کشورها: در این رتبه بندی هم چنین کشورهای فرانسه در رده دوازدهم، قطر در رده هفدهم، اسپانیا نوزدهم، ایتالیا بیست و چهارم، کانادا بیست و ششم، هند بیست و هشتم، نروژ سی و چهارم، سنگاپور چهل و دوم، انگلیس چهل و سوم، روسیه چهل و چهارم، اتریش چهل و پنجم، سوئد پنجاه و پنجم، ژاپن پنجاه و نهم، کره جنوبی شصت و یکم، استرالیا شصت و پنجم، آمریکا شصت و ششم و سوئیس هفتادم قرار گرفته‌اند.
هم چنین آسان‌ترین کشورها برای راه اندازی کسب و کار به ترتیب جزایر کایمن، تایلند و پاراگوئه هستند.
انتهای پیام
