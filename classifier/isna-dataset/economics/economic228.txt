زمان اطفای حریق جنگل‌ها و مراتع کاهش یافت
رئیس سازمان جنگل‌ها، مراتع و آبخیزداری کشور گفت: با حساسیت‌های ایجاد شده در سطح جامعه، زمان ‏اطفای حریق جنگل‌ها و مراتع کاهش یافته و این ناشی از فرهنگ‌سازی منابع طبیعی در سطح جامعه است.‏
به گزارش ایسنا به نقل از وزارت جهاد کشاورزی، خلیل آقایی به نقش و مشارکت مردم و جوامع محلی در اطفای حریق اشاره کرد و افزود: برای اطفای ‏حریق جنگل‌ها و مراتع باید از فناوری‌های نوین روز دنیا استفاده کرد‎.‎
وی در بخش دیگری از سخنان خود به اقلیم و تنوع زیستی کشور اشاره کرد و گفت: هیچ کشوری به اندازه ‏ایران تنوع گونه‌های گیاهی ندارد و گونه‌های گیاهی آویشن و باریجه ایرانی به لحاظ اسانس با گونه‌های مشابه ‏دیگر کشورها قابل مقایسه نیست‎.‎
‎رئیس سازمان جنگل‌ها درباره جنگل‌های زاگرس نیز گفت: با اقداماتی که در این حوزه صورت گرفته ‏بارقه‌های امید برای احیای این جنگل‌ها به چشم می‌خورد و اکنون فضای امیدواری در زاگرس ایجاد شده ‏است‎.‎
وی با بیان اینکه سازمان جنگل‌ها شیوه‌نامه و دستورالعمل‌های اجرایی جنگل‌های زاگرسی را به مدیران ‏منابع طبیعی زاگرس‌نشین اعلام کرده است، از مدیران خواست نسبت به جنگل‌های زاگرس حساسیت‌های ‏لازمه را منظور کنند‎.‎
آقایی درباره اهمیت جنگل‌های زاگرس گفت: اگر چند کار اولویت‌دار و پراهمیت در سازمان جنگل‌ها وجود ‏داشته باشد، یکی از مهمترین آن‌ها نجات جنگل‌های زاگرس است‎.‎
وی ادامه داد: تنها برگزاری جلسات درباره‌ی مشکلات زاگرس چاره‌ساز نیست؛ باید هر روز نسبت به اجرای ‏طرح و برنامه‌های تدوین شده، پیگیری‌های لازم را انجام دهیم‎.
انتهای پیام‎
