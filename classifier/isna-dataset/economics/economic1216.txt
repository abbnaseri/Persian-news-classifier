حقوق نمایندگان مجلس آمریکا چقدر است؟
ممکن است برای نخستین بار در طول 10 سال اخیر حقوق نمایندگان کنگره افزایش یابد.
به گزارش ایسنا به نقل از فاکس بیزینس، این هفته قرار است تا نمایندگان کنگره در خصوص افزایش خود بحث کنند. در صورتی که این افزایش تصویب شودف برای نخستین بار از سال ۲۰۰۹ چنین اتفاقی خواهد افتاد. این لایحه بیشتر مورد حمایت نمایندگان دموکرات مجلس است. در حال حاضر نمایندگان مجلس آمریکا به طور متوسط سالانه ۱۷۴ هزار دلار حقوق دریافت می‌کنند.
حقوق برخی از مشهورترین نمایندگان در ادامه آمده است :۱- نانسی پلوسی، رئیس مجلس: سالانه ۲۲۳ هزار و ۵۰۰ دلار ۲- استینی هویر، رهبر اکثریت مجلس: سالانه ۱۹۳ هزار و ۴۰۰ دلار ۳- کوین مک کارتی، رهبر اقلیت مجلس: سالانه ۱۹۳ هزار و ۴۰۰ دلار ۴- میچ مک کانل، رهبر اکثریت مجلس سنا: سالانه ۱۹۳ هزار و ۴۰۰ دلار ۵- چاک شومر، رهبر اقلیت مجلس سنا: سالانه ۱۹۳ هزار و ۴۰۰ دلار؛ نمایندگان کنگره آمریکا می‌توانند در سن ۶۲ سالگی و در صورت داشتن پنج سال سابقه کاری بازنشسته شوند. هم چنین آنها می‌توانند در صورت داشتن ۲۰ سال سابقه نمایندگی و حداقل در سن ۵۰ سالگی بازنشسته شوند.
حقوق بازنشستگی این افراد نباید بیش‌تر از ۸۰ درصد دریافتی آخرین حقوق آنها باشد. البته آنها دارای مزایای دیگری نیز خواهند بود: خانواده نماینده‌ای که فوت شود حقوق کامل یک سال وی را دریافت خواهند کرد، آنها هم چنین می‌توانند برای هزینه دفاتر نمایندگی و پرداخت سایر هزینه‌های اداری و پرسنلی تا سقف ۹۴۴ هزار و ۶۷۱ دلار برای نمایندگان کنگره و تا سقف ۳.۶ میلیون دلار برای نمایندگان مجلس سنا دریافت کنند.
انتهای پیام

