قیمت طلا، سکه و ارز در روز سه‌شنبه
امروز (چهارم تیرماه) در بازار طلا و سکه قیمت‌ها کاهشی بود و نرخ دلار هم کاهش یافت اما دیگر ارزها اندکی افزایش قیمت داشتند.
به گزارش ایسنا، قیمت سکه تمام بهار آزادی طرح جدید در بازار امروز (سه‌شنبه) به چهار میلیون و ۶۸۰ هزار تومان است که نسبت به دیروز ۵۰ هزار تومان ارزان شده است..
سکه تمام بهار طرح قدیم نیز چهار میلیون و ۴۵۰ هزار تومان قیمت دارد که نسبت به دیروز ۷۰ هزار تومان کاهش یافته است.
نیم‌سکه نیز با ۱۰۰ هزار تومان کاهش قیمت، دو میلیون و ۳۵۰ هزار تومان قیمت دارد. ربع سکه هم ۲۰ هزار تومان ارزان شده و یک میلیون و ۵۵۰ هزار تومان فروخته می‌شود.
هر قطعه سکه یک گرمی ۹۸۰ هزار تومان است که کاهش ۱۰ هزار تومانی را نشان می‌دهد.
هر گرم طلای ۱۸ عیار نیز در طلافروشی‌ها ۴۴۰ هزار تومان داد و ستد می‌شود که تغییری نسبت به دیروز پیدا نکرده است.
اما در بازار ارز، قیمت خرید دلار نسبت به روز گذشته ۱۰۰ تومان از سوی بانک‌ها کاهش یافت و ۱۲ هزار و ۷۲۰ تومان اعلام شد اما هر یورو ۱۴ هزار و ۴۹۰ تومان از سوی بانک‌ها خریداری شد که مقداری افزایش یافته است.
همچنین هر پوند انگلیس امروز در شعب ارزی بانک‌ها به قیمت ۱۶ هزار و ۲۱۴ تومان خریداری شد که نسبت به روز قبل ۱۰۰ تومان افزایش دارد.
نرخ فروش ارز مسافرتی در بانک‌ها هم همچنان نسبت به بازار آزاد بالاتر است و امروز با افزایش ۳۵۰ تومانی نسبت به روز گذشته ۱۵ هزار و ۴۰۰ تومان تعیین شد.
نرخ خرید دلار در صرافی‌های مجاز بانک مرکزی هم حدود ۱۳ و ۵۰۰ تومان و نرخ خرید یورو ۱۴ هزار و ۹۵۰ هزار تومان است که نسبت به روز گذشته کمی افزایش را تجربه کرده است.
انتهای پیام
