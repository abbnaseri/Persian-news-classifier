وزیر کار رئیس گروه آسیا و اقیانوسیه سازمان بین‌المللی کار شد
محمد شریعتمداری در اجلاس گروه آسیا و اقیانوسیه سازمان بین المللی کار با اتمام دوره ریاست چین با پیشنهاد پنج کشور و تصویب اکثریت اعضا به ریاست گروه مذکور برگزیده شد.
به گزارش ایسنا، بنا به گزارش سازمان بین‌المللی کار در یکصد و هشتمین کنفرانس بین المللی کار و در نشست وزرای کار آسیا و اقیانوسیه ( ASPAG) محمد شریعتمداری به عنوان رئیس این گروه انتخاب شد.
بر پایه این گزارش وزیر تعاون، کار و رفاه اجتماعی جمهوری اسلامی ایران در اجلاس گروه آسیا و اقیانوسیه سازمان بین‌المللی کار با اتمام دوره ریاست چین با پیشنهاد پنج کشور و تصویب اکثریت اعضا به ریاست گروه مذکور برگزیده شد.
لازم به ذکر است جلسات گروه آسیا و اقیانوسیه سازمان بین المللی کار را در طول سال نماینده ایران در سازمان بین المللی کار در ILo اداره خواهد کرد. همچنین نشست بعدی این گروه در آذرماه (نوامبر) برگزار می‌شود.
انتهای پیام
