افزایش ۴۷ درصدی هزینه تولید کشاورزی و دامداری
تولیدکنندگان در بخش زراعت، باغداری و دامداری سنتی در سال گذشته بیش از ۴۷ درصد در مقایسه با سال ۱۳۹۶ افزایش هزینه داشته‌اند.
به گزارش ایسنا، آمارهای جدید مرکز آمار در رابطه با شاخص قیمت تولیدکننده زراعت، باغداری و دامداری سنتی بر اساس سال پایه ۱۳۹۰ نشان می‌دهد که تورم در این بخش به ۴۷.۸ درصد در سال ۱۳۹۷ رسیده است.
جزئیات این بررسی آماری در حوزه زراعت و باغداری از این حکایت دارد که تورم در بخش زراعت و باغداری به ۴۵.۴ درصد، غلات ۲۸.۶ درصد و سبزیجات ۵۱.۸ درصد رسیده است.
از سوی دیگر تورم در میوه‌ها و میوه‌های آجیلی ۵۴.۴ درصد و در مواد خام طبقه‌بندی نشده ۳۴.۲ درصد گزارش شده است.
در بخش دامداری سنتی نیز تورم ۵۳ درصد اعلام شده است. این در حالی است که در این حوزه تورم در پرورش بز و بزغاله ۷۱.۹، پرورش گاو و گوساله سنتی ۵۶.۲، گوسفند و بره ۷۳.۴ و سایر محصولات حیوانی ۲۶.۶ درصد بوده است.

شاخص قیمت تولیدکننده در زراعت، باغداری و دامداری سنتی


انتهای پیام
