خودروهای برقی در کدام ایالت‌های آمریکا بیشترین فروش را دارند؟
خودروهای برقی در برخی از ایالت‌های آمریکا با فروش و استقبال بیشتری از سوی شهروندان و مشتریان بازار خودرو روبرو شده‌اند.
به گزارش ایسنا، ایالات متحده آمریکا به عنوان یکی از مهم‌ترین بازارهای فروش خودروهای برقی، همواره مورد توجه خودروسازان متعددی قرار گرفته است.
آمار و گزارش‌های منتشر شده در interestingengineering نشان می‌دهد که بجز ایالت کالیفرنیا که مرکز فناوری‌های نوین و مقر خودروسازان و تولیدکنندگان خودروهای برقی و خودران همچون تسلاموتورز به شمار می‌رود و نسبت به سال ۲۰۱۷ میلادی با رشدی ۷۵ درصدی مواجه شده است، در برخی از ایالت‌های آمریکا استقبال شهروندان و مشتریان از خودروهای برقی، پاک و دوستدار محیط زیست بیشتر از سایر شهرها و ایالت‌های این کشور است.
از جمله خودروهای برقی پرفروش در آمریکا می‌توان به مدل‌های مختلف توسعه داده شده از سوی تسلا و همچنین تویوتا پریوس پرایم اشاره کرد.
همانطور که در جدول زیر مشاهده می‌شود، ۱۰ ایالتی که در آن خودروهای برقی و الکتریکی بیشترین فروش را به خود اختصاص داده‌اند، با میزان فروش در سال ۲۰۱۷ و ۲۰۱۸ میلادی و درصد رشد آن ذکر شده است:

بر اساس جدول بالا، نیویورک، واشنگتن و فلوریدا به ترتیب سه ایالت برتری هستند که مردم و شهروندان آنها بیشترین استقبال را از خودروهای پاک و دوستدار محیط زیست کرده‌اند.
در نیویورک در سال ۲۰۱۸ میلادی، ۱۵ هزار و ۷۵۲ دستگاه خودروی برقی به فروش رفته که در مقایسه با سال قبل از آن ۱۰ هزار و ۹۰ دستگاه بود، ۵۶.۱۱ درصد رشد افزایش یافته است.
در واشنگتن نیز ۱۲ هزار و ۶۵۰ دستگاه خودروی برقی در سال گذشته فروخته شده است که نسبت به سال ۲۰۱۷ میلادی که ۷ هزار و ۶۸ دستگاه بود، با یک رشد ۷۸.۹۸ درصدی روبرو بوده است.
فلوریدا نیز با فروش ۱۳ هزار و ۷۰۵ دستگاه خودروی برقی در سال ۲۰۱۸، ۱۰۸.۵۰ درصد رشد را نسبت به فروش سال ۲۰۱۷ که معادل ۶ هزار و ۵۷۳ دستگاه بوده است، تجربه کرده است.
تگزاس، نیوجرسی و ماساچوست همچنین به ترتیب با فروش ۱۱ هزار و ۷۶۴ دستگاه، ۹ هزار و ۲۳۰ و ۸ هزار و ۹۹۰ دستگاه خودروی برقی، پاک و دوستدار محیط زیست در سال ۲۰۱۸ میلادی جایگاه چهارم تا ششم این جدول را به خود اختصاص داده‌اند.
کلرادو، اورگان، ایلینوی، پنسیلوانیا نیز به ترتیب با آمار فروش ۷۰۵۱، ۵۹۷۶، ۷۳۵۷، ۶۰۶۳ دستگاه خودروی برقی در سال گذشته در آخر جدول مذکور قرار گرفته‌اند.
بسیاری از کشورهای جهان قصد دارند با هدف مقابله با آلودگی هوا و کاهش میزان انتشار آلاینده‌ها و گازهای گلخانه‌ای و حفظ بیشتر محیط زیست، خودروهای تمام الکتریکی و برقی را به تولید انبوه برسانند.
بنابراین بسیاری از شرکت‌های خودروسازی در جهان عزم خود را برای تولید انبوه خودروهای برقی جزم کرده و از برنامه‌های خود بدین منظور رونمایی کرده‌اند. افزایش روزافزون خودروهای برقی و محبوبیت استفاده بیشتر از این خودروهای پاک، موجب شده است شرکت‌های خودروسازی در سراسر جهان به رقابتی تنگاتنگ پرداخته و هر یک از برنامه‌های خود برای طراحی و تولید خودروهایی بهتر و با توان پیمایش بیشتر رونمایی کنند.
بسیاری از کشورهای جهان نیز قصد دارند با هدف مقابله با آلودگی هوا و کاهش میزان انتشار آلاینده‌ها و گازهای گلخانه‌ای و حفظ بیشتر محیط زیست، خودروهای تمام الکتریکی و برقی را به تولید انبوه برسانند. بدین ترتیب دولت‌های بسیاری همچون انگلستان، فرانسه، نروژ، اسپانیا، یونان، مکزیک، چین و هند از جمله پیشگامانی هستند که قصد دارند به منظور جلوگیری از آلودگی هوا و حفظ محیط زیست، تولید و فروش خودروهای بنزینی و دیزلی را تا دهه ۲۰۳۰ و نهایتاً تا دهه ۲۰۴۰ میلادی (حدوداً دو دهه آینده) ممنوع و متوقف اعلام کنند.
انتهای پیام
