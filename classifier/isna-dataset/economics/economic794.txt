متوسط قیمت خرید خانه در ایران چند است؟
آمار رسمی از این حکایت دارد که متوسط قیمت هر متر خانه کلنگی در ایران، دو میلیون و ۸۰۰ هزار تومان و هر متر آپارتمان تا دو میلیون و ۹۰۰ هزار تومان است.
به گزارش ایسنا، بررسی وضعیت قیمت مسکن در زمستان سال گذشته و بر اساس آمار مرکز آمار نشان می‌دهد که متوسط قیمت فروش هر متر زمین یا ساختمان مسکونی کلنگی معامله شده از طریق بنگاه‌های معاملات ملکی، حدود دو میلیون و ۸۶۵ هزار تومان با میانگین مساحت ۲۶۴ مترمربع بوده است که نسبت به زمستان سال ۱۳۹۶، ۱۲۱.۹ درصد و در مقایسه با پاییز ۳۶.۶ درصد افزایش دارد.

همچنین متوسط قیمت فروش هر متر زیربنای مسکونی به دو میلیون و ۹۲۶ هزار تومان با میانگین مساحت ۱۱۰ متر و متوسط عمر برای ۱۱ سال بوده است که در مقایسه با پاییز ۱۳۹۷ حدود ۱۱.۵ درصد و در مقایسه با زمستان ۱۳۹۶ تا ۵۹.۸ درصد افزایش دارد.

متوسط مبلغ اجاره ماهانه به اضافه سه درصد ودیعه پرداختی برای هر متر مربع زیربنای مسکونی در کل کشور به ۱۱ هزار و ۱۰۶ تومان با میانگین مساحت ۹۸ مترمربع و متوسط عمر بنای ۱۳ سال بوده است که نشان از رشد ۱.۸ درصدی نسبت به پاییز و ۱۹.۲ درصد در مقایسه با زمستان سال قبل از آن است.

انتهای پیام
