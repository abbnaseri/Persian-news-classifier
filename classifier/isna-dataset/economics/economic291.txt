۹۰ درصد نهاده‌های دام و طیور با ارز ترجیحی تأمین می‌شود
معاون امور تولیدات دامی وزارت جهاد کشاورزی اعلام کرد: بیش از ۹۰ درصد نهاده‌های دام و طیور با ارز ترجیحی تأمین می‌شود.
به گزارش ایسنا به نقل از وزارت جهاد کشاورزی، مرتضی رضایی گفت: نهاده‌های بخش دام، طیور و آبزیان حدود ۶۰ تا ۷۰ درصد هزینه‌ها را تشکیل می‌دهد.
وی با بیان این‌که ۵۰ تا ۵۵ درصد خوراک صنعت طیور کشور و ۴۰ تا ۴۵ درصد خوراک دام از طریق کارخانه‌های خوراک آماده دام و طیور تأمین می‌شود، اظهار کرد: مابقی خوراک دام و طیور توسط واحدهای مرغداری و دامداری تأمین یا تولید می‌شود.
رضایی خواستار هماهنگی میان واحدهای مرغداری و دام با کارخانه‌های خوراک آماده دام و طیور شد و تصریح کرد: ایجاد زنجیره تولید و تولید قراردادی موجب می‌شود از ظرفیت تولید خوراک آماده دام در کشور استفاده شود.
انتهای پیام
