ظرفیت تولید خودروهای برقی میلیونی می‌شود! 
فولکس واگن به تازگی اعلام کرده است که با تمرکز بر توسعه باتری‌های مخصوص خودروهای برقی، قادر خواهد بود ظرفیت تولید خودروهای الکتریکی خود را چندین برابر کند.
به گزارش ایسنا، با توجه به افزایش محبوبیت و استقبال از خودروهای پاک و دوستدار محیط زیست، بسیاری از شرکت‌های خودروسازی و دولت کشورهای جهان در تلاشند تا به توسعه زیرساخت‌های لازم برای تولید انبوه وسایل نقلیه برقی و الکتریکی بپردازند و بدین ترتیب ظرفیت خط تولید این وسایل نقلیه را تا جای ممکن افزایش دهند تا پاسخگوی نیاز و تقاضای بازار باشد.
فولکس واگن که بیش‌ترین سهم از تولید و عرضه خودرو در اروپا را داراست، یکی از بزرگترین و نخستین شرکت‌های خودروسازی در جهان به شمار می‌رود که تمایل زیادی برای تولید خودروهای برقی و همچنین ایفای نقش پررنگ در حفاظت از محیط زیست از خود نشان داده است.
این خودروساز آلمانی به تازگی اعلام کرده است که با رهایی از وابستگی به شرکت‌های باتری‌سازی، تصمیم گرفته است که باتری‌های بزرگ و قدرتمند موردنیاز برای تولید خودروهای برقی و الکتریکی را خود به تولید برساند تا بدین ترتیب بتواند ظرفیت خط تولید این وسایل نقلیه را به حداکثر برساند و از ظرفیت فعالی آنکه در نهایت سالانه به چند هزار دستگاه خودرو می‌رسد، به چند میلیون دستگاه در سال برساند.
بر اساس گزارش وب سایت electrek، پیش‌تر نیز گزارش‌های متعددی از سوی این خودروساز منتشر شده بود که نشان می‌داد قصد دارد خط تولید خودروهای تمام برقی و الکتریکی خود را به سرعت افزایش داده و در مدت زمان شش ساله یعنی تا سال ۲۰۲۵ میلادی، تعداد آن‌ها را به ۲۰ مدل برساند. طبق گفته مدیرعامل این شرکت، طرح توسعه خط تولید این خودروها از اواخر سال جاری میلادی آغاز خواهد شد.
هربرت دیاس، مدیر اجرایی ارشد فولکس واگن چندی پیش در گفت‌وگو با مجله خودروی Automobilwoche گفته بود که خط تولید خودروهای برقی ظرفیت ساخت ۵۰ میلیون دستگاه خودرو الکتریکی را دارد.
وی هم‌چنین برآورد کرده بود که فولکس واگن قصد دارد در سال‌های آینده به افزایش تعداد خودروهای برقی و الکتریکی خود بپردازد و بدین ترتیب بزرگترین و قدرتمندترین رقیب خود یعنی تسلاموتورز را به چالش بکشاند. این در حالیست که این شرکت آلمانی در سال گذشته میلادی ۱۰.۷ میلیون دستگاه خودروی برقی به فروش رسانده است.
فولکس واگن که یکی از خودروسازان مشهور آلمانی به شمار می‌رود، در چند سال اخیر با مشکلات و چالش‌های متعددی روبرو شده است که نام و آوازه آن را در جهان به شدت به مخاطره انداخته است. رسوایی خودروهای دیزلی موسوم به دیزل گیت که در سال ۲۰۱۵ میلادی گریبانگیر فولکس واگن شد، از آن سال تاکنون این شرکت را که بزرگترین خودروساز اروپا به شمار می‌آید و سهم عظیمی از بازارهای جهانی خودرو را نیز به خود اختصاص داده است، فولکس واگن را با مشکل مواجه ساخته است.
فولکس واگن که یکی از خودروسازان مشهور آلمانی به شمار می‌رود، در چند سال اخیر با مشکلات و چالش‌های متعددی روبرو شده است که نام و آوازه آن را در جهان به شدت به مخاطره انداخته است. رسوایی خودروهای دیزلی موسوم به دیزل گیت که در سال ۲۰۱۵ میلادی گریبانگیر فولکس واگن شد، از آن سال تاکنون این شرکت را که بزرگترین خودروساز اروپا به شمار می‌آید و سهم عظیمی از بازارهای جهانی خودرو را نیز به خود اختصاص داده است، فولکس واگن را با مشکل مواجه ساخته است.
انتهای پیام
