نسخه توسعه یافته "هولولنز ۲" رونمایی شد
 شرکت "مایکروسافت" از نسخه توسعه یافته هدست "هولولنز ۲ " (HoloLens ۲) که قیمت آن ۳۵۰۰ دلار است، رونمایی کرد.
به گزارش ایسنا و به نقل از ورج، مایکروسافت امروز از نسخه توسعه یافته هدست "هولولنز ۲ " رونمایی کرد.
قیمت هدست مذکور ۳۵۰۰ دلار است و دقیقاً همان قیمتی است که مایکروسافت قصد دارد آن را در اواخر سال جاری به شرکت‌های تجاری نیز بفروشد. در حالی که قیمت اصلی هدست هولولنز ۵ هزار دلار بود، کیت توسعه یافته اصلی آن همواره ۳۵۰۰ دلار بود.
این کیت شامل سخت افزارهای "هولولنز ۲ " و" اعتبار "Azure" همراه با آزمایش‌های رایگان" Unity Pro "و" Unity PiXYZ Plugin" برای داده‌های طراحی به کمک رایانه خواهد بود.
طراحی به کمک رایانه یا کَد (Computer Aided Design) به استفاده از فناوری رایانه در فرایند طراحی و مستندسازی طراحی گفته می‌شود. امروزه بسیاری از مراحل طراحی قطعات و اجزای مختلف توسط رایانه انجام می‌شود. بسیاری از قطعات تحت شرایط مختلف باید آزمایش شوند و اگر بخواهیم تحت آزمایش واقعی قرار دهیم، مستلزم هزینه‌های بسیار زیاد می‌شود. با نرم‌افزارهای بسیار متنوع می‌توان این شبیه‌سازی را انجام داد.
مایکروسافت همچنین اعلام کرد نسخه توسعه یافته هولنز ۲ از "موتور بازی‌سازی آنریل ۴ " (Unreal Engine ۴) که از اواخر ماه مه در دسترس خواهد بود، نیز پشتیبانی خواهد کرد.
از رونمایی آخرین نسل هولولنز، تقریباً چهار سال می‌گذرد. نسل جدید هولولنز در مقایسه با نسل اول آن، کوچک‌تر است. "هولولنز ۲" (HoloLens ۲) به جای داشتن دسته‌های مدل پیشین، مانند سایر هدست‌های جدید، ساختاری کش‌مانند دارد تا کاربر بتواند آن را به راحتی روی سر نگه دارد.
انتهای پیام
