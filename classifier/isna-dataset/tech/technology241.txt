معرفی برترین ماساژورهای تفنگی مخصوص ورزشکاران+تصاویر
امروزه در سراسر دنیا ماساژ درمانی طرفداران بسیاری دارد. از این‌ رو شرکت‌های بسیاری ماساژورهای پیشرفته تولید می‌کنند. 
به گزارش ایسنا و به نقل از سی‌نت، اگر صفحات قهرمان‌های ورزشی در رسانه‌های اجتماعی را دنبال کنید، خواهید دید که آن‌ها از ماساژورهای ارتعاشی برای عضله‌سازی استفاده می‌کنند.
کاربرد دستگاه‌های ماساژور به اندازه‌ای است که همه افراد، از قهرمانان ورزشی گرفته تا افرادی که به صورت تفریحی ورزش می‌کنند و دچار دردهای عضلانی مزمن می‌شوند می‌توانند دردهای عضلانی خود را بهبود بخشند.
در این راستا تولید کنندگان مختلف، ماساژورهای گوناگونی را تولید می‌کنند.
معیارهای مختلفی برای خرید دستگاه ماساژور وجود دارد که می‌توان به موارد زیر اشاره کرد.
۱- سرعت و قدرت: حداقل باید دو نوع سرعت در یک ماساژور وجود داشته باشد. یکی از این سرعت‌ها که شدت کمتری دارد، می‌تواند برای دردهای شدید ماهیچه‌ها مورد استفاده قرار گیرد.
۲- نوع حرکت: در ماساژورهای مختلف حرکات‌های متفاوتی وجود دارد که می‌توان لرزش و حرکت سنگین، لرزش به علاوه حرکت دایره‌ای و یا حرکات ترکیبی دیگر را مثال زد.
۳- قابلیت حمل: یکی از مسائلی که در خرید یک ماساژور اهمیت دارد، قابلیت حمل آن است. به عنوان مثال اگر می‌خواهید به هنگام سفر هم ماساژور خود را به همراه داشته باشید، باید به اندازه‌ای باشد که به‌آسانی درون کیف و یا چمدان جا شود.
۴- عمر باطری: قطعاً که هرچه قدر عمر باطری محصول بیشتر باشد، بهتر است.
۵- قیمت: هرکسی بنا به قدرت مالی خود یک خرید را انجام می‌دهد. ولی برای خرید ماساژورها می‌توان گفت که هرچه قدر یک ماساژور گرانقیمت‌تر باشد، سرعت و قدرت بالاتری دارد و حرکات درمانی بیشتری را انجام می‌دهد.
محصولاتی که به آن‌ها اشاره خواهیم کرد، از بهترین تفنگ‌های ماساژورهای دنیا به شمار می آیند.
"تفنگ ماساژ تراگان "(Theragun G3 Pro)
با این‌که ماساژور "تراگان G3 Pro" گران قیمت است، ولی ورزشکاران حرفه‌ای در طیف وسیعی از ورزش‌ها از قبیل بسکتبال و گلف از آن استفاده می‌کنند و از این محصول رضایت دارند.
قدرت بالا و رساندن ۴۰ ضربه در عرض یک ثانیه به پوست از ویژگی‌های آن به شمار می‌آید.
نظر کاربران این محصول که آن را خریداری کرده‌اند، بسیار مثبت بوده و همه آن‌ها خرید آن را توصیه کرده‌اند.

ماساژور قدرتمند"تیم‌تم"( TimTam)
ماساژور قدرتی "تیم‌تم" روش درمانی مشابه با "تراگان" را ارائه می‌دهد ولی قیمت آن خیلی کمتر است.
ماساژور "تیم‌تم" برای افرادی مناسب است که به شدت ورزش می‌کنند و معمولاً دردهای ماهیچه‌ای را تجربه می‌کنند.
یکی از کاربرانی که از این محصول استفاده کرده، اظهار کرد: من چندین سال از درد مزمن شانه، کمر و درد سیاتیک رنج می‌بردم و روش‌های مختلفی را برای درمان تجربه کردم. ولی ماساژور "تیم‌تم" یک ماساژ نیم ساعته را در عرض پنج دقیقه انجام می‌دهد و اثر مطلوبی دارد.

ماساژور "هایپرولت"(Hypervolt)
شرکت "هایپرایس"(Hyperice) مشکل صدای زیاد ماساژورها را با استفاده از تفنگ ماساژ "هایپرولت"(Hypervolt) خود حل کرده است و این ماساژور صدای کمی ایجاد می‌کند.

ماساژور " Wahl"
این ماساژور دارای چهار سر مختلف است که به دستگاه متصل می‌شود و کاربر می‌تواند شدت‌های مختلفی از کم تا زیاد را تجربه کند.
از آنجا که این ماساژور ۳۰ دلاری به جای باطری از یک سیم استفاده می‌کند، خیلی قابل حمل نیست.

ماساژور شرکت " Homedics"
تفنگ ماساژ ساخت این شرکت از گرما درمانی و سرهای دوگانه برای تسکین بافت‌های عمیق استفاده می‌کند.
گرما موجب می‌شود که فیبرهای عضلانی محکم، آرام شوند.
از ویژگی‌های بد این محصول این است که حاوی یک سیم است. بنابراین برای استفاده در مسافرت مناسب نیست.

ماساژور " Purewave"
دستگاه ماساژ "Purewave" خیلی گران قیمت نیست و در عرض یک دقیقه ۳ هزار و ۷۰۰ ضربه را به محل مورد نظر روی بدن وارد می‌کند.
این ماساژور سبک، جمع‌وجور و بی‌سیم است. به این ترتیب یک انتخاب عالی برای استفاده در مسافرت به شمار می‌آید.
شارژ باطری این محصول یک ساعت زمان می‌خواهد و برای ۱۸۰ دقیقه قابل استفاده است.

انتهای پیام
