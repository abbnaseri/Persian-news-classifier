دانشمندان ام.آر.آی یک تک اتم را گرفتند
گروهی از محققان توانستند با استفاده از یک روش جدید تصویربرداری ام‌.آر.آی از یک تک اتم اسکن بگیرند.
به گزارش ایسنا و به نقل از دیلی‌میل، برخی اوقات کوچک‌ترین پیشرفت‌ها هم از اهمیت زیادی برخوردار هستند.
محققان کره جنوبی و آمریکا به تازگی از یک فناوری که تقریباً شبیه به "ام‌.آر.آی"(MRI) است، استفاده کردند تا یک عکس مینیاتوری از زندگی زیر سلولی بگیرند.
این روش از یک دستگاه بسیار تخصصی اسکن میکروسکوپی استفاده می‌کند که قادر است از ساختارهای اتمی تصویربرداری کند.
محققان این پروژه قادر بودند با اتصال اتم‌های مغناطیسی آهن در نوک یک میکروسکوپ که عرض آن بسیار کم است، فرآیندی را بازتولید کنند که در یک دستگاه ام‌.آر.آی بزرگ جای می‌گیرد.
اصولاً دستگاه‌های MRI برای عکسبرداری از ماهیچه‌ها،اسکن تومورها،تشخیص زوال عقل، سکته مغزی و موارد دیگر مورد استفاده قرار می‌گیرد و اساس آن‌ها مبتنی بر حرکت اسپینی هسته‌های اتم هیدروژن موجود در بدن است. این اسپین‌ها از اسپین‌های فردی پروتون‌ها و نوترون‌های درون هسته، ناشی می‌شود.

محققان کره جنوبی و آمریکا تکنیکی میکروسکوپی در ام‌.آر.آی توسعه داده‌اند امکان تصویربرداری از الکترون‌ها را ممکن می‌سازد.
این تکنیک جدید پیشرفت‌هایی در زمینه زیست‌شناسی ایجاد می‌کند که یکی از بزرگترین مزایای آن در توسعه نانوتکنولوژی است.
به طور ویژه این فناوری می‌تواند برای توسعه تصویر اتم‌های تکی استفاده شود و در آینده در رایانه‌های کوانتومی کاربرد داشته باشد.
با استفاده از این تکنیک جدید MRI محققان قادر خواهند بود رفتار و ساختار اتم‌ها را ببینند. چیزی که پیش از این غیرقابل مشاهده بود.
انتهای پیام
