اوضاع تحصیل کرده‌های بیکار در ترکیه وخیم است
مطالعات جدید توسط یک مرکز آمار در ترکیه نشان می‌دهد که بیش از یک چهارم جمعیت بیکار ترکیه را افراد تحصیل کرده در برمی‌گیرند.
به گزارش ایسنا و به نقل از یودبلیو نیوز، نتایج تحقیقات مؤسسه آمار ترکیه نشان می‌دهد که یک چهارم از ۴.۷ میلیون افراد بیکار در ترکیه را افرادی تشکیل می‌دهند که دارای مدرک تحصیلات تکمیلی هستند.
تعداد افراد بیکار در ترکیه اخیراً بیش از ۱.۲ میلیون نفر افزایش یافته این باعث شده نرخ بیکاری در این کشور به ۱۴.۷ درصد برسد که این میزان افزایش ۴ درصدی این نرخ را در مقایسه با همین زمان در سال گذشته نشان می‌دهد.
این در حالی است که جوانان بیکار این کشور که بین ۱۵ تا ۲۴ سال سن دارند، حتی وضعیت وخیم‌تری دارند و نرخ بیکاری میان این افراد به ۲۷ درصد می‌رسد.
انتهای پیام
