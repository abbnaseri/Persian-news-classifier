شارژ خودروهای الکتریکی تنها در ۱۰ دقیقه
اخیراً یک شرکت استرالیایی ادعا کرده است موفق به توسعه یک فناوری شده که توسط آن می‌توان خودروهای الکتریکی را تنها در ۱۰ دقیقه شارژ کرد.
به گزارش ایسنا و به نقل از دیلی میل، موج جدیدی از ایستگاه‌هایی با قابلیت شارژ فوق سریع خودروهای الکتریکی در حال توسعه هستند. این ایستگاه‌ها می‌توانند در فاصله زمانی تهیه یک فنجان قهوه، باتری خودروها را شارژ کنند.
به گفته شرکت استرالیایی "Tritium" این فناوری می‌تواند شارژ مورد نیاز خودروهای الکتریکی برای طی کردن مسافت ۲۱۰ مایل(۳۳۷ کیلومتر) را تنها در ۱۰ دقیقه فراهم کند اما این در حالی است که برای فراهم کردن چنین قدرتی خودروها باید به مدت ۸ ساعت در ایستگاه‌های معمولی، شارژ شوند.
کنسرسیوم خودروسازان خودروهای خودران اروپایی که شامل شرکت‌هایی مانند "بی‌ام دبلیو"، "فورد" و "فولکس واگن" می‌شوند در این پروژه شرکت استرالیایی را حمایت و بر روی پروژه مذکور سرمایه گذاری کرده اند.
اگر این پروژه موفقیت آمیز باشد می‌تواند سبب ایجاد تحولی عظیم در دنیای خودروهای الکتریکی شود.

انتهای پیام
