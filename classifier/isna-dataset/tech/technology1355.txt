لحظه فرود فضاپیمای ژاپنی بر سیارک "ریوگو"+فیلم
" آژانس پژوهش‌های هوافضای ژاپن"(JAXA) ویدئویی از لحظه فرود فضاپیمای "هایابوسا ۲ "( Hayabusa 2) روی سیارک ریوگو  منتشر کرد. 

به گزارش ایسنا و به نقل از گیزمگ، کاوشگر فضایی"هایابوسا ۲" هفته گذشته در نزدیک‌ترین حالت به سیارک "ریوگو" قرار گرفت و سرانجام موفق به لمس سطح این سیارک شد.
این فضاپیما در لحظه اولین برخوردش با سیارک "ریوگو" گلوله‌ای به سطح سیارک شلیک کرد تا از سطح آن نمونه‌برداری کند.
قرار است این کاوشگر نمونه‌های دریافتی را در اواخر سال ۲۰۲۰ میلادی به زمین بازگرداند.
"هایابوسا ۲ " بالاخره پس از گذشت ۴ سال از آغاز مأموریت خود موفق به لمس سیارک ریوگو شد.
دوربینی که موفق به ثبت این ویدئو شده است، با کمک‌های مردمی ژاپنی‌ها ساخته شده است.
ابزار فیلمبرداری این کاوشگر ۵۹ ثانیه پیش از برخورد با سیارک از آن فیلم گرفته است.
این فیلم که ۵ برابر سرعت اصلی برخورد پخش شده است، نشان می‌دهد که با برخورد کاوشگر با سطح سیارک، غباری از مواد سطحی منتشر می‌شود و پس از آن کاوشگر بالا می‌رود. نمونه برداشته شده پس از آن در یک نمونه‌سنج قرار گرفته است.
در طول برخورد، سطح ریوگو با جزئیات گرفته شده است و بالا رفتن فضاپیما، دید سیارک واضح‌تر می‌شود.
گفتنی است تجزیه و تحلیل محققان برای تصویربرداری این کاوشگر هنوز هم در جریان است.
ولی جاکسا معتقد است که پتانسیل نمونه‌برداری "هایابوسا۲" بالا است.
جاکسا برنامه‌ریزی کرده که مأموریت بعدی "هایابوسا۲ "این باشد که یک حفره مصنوعی روی ریوگو ایجاد کند و احتمالاً این مأموریت در هفته اول آوریل اتفاق خواهد افتاد.
پس از آن نیز کاوشگر دوباره روی سطح سیارک فرود خواهد آمد تا نمونه‌برداری دیگری از سطح سیارک انجام دهد.


مرورگر شما از ویدئو پشتیبانی نمی‌کند.
   فایل آن‌را از اینجا دانلود کنید: 
  video/mp4


انتهای پیام
