تبدیل موتور بوئینگ ۷۵۷ به باربکیو!+تصاویر
شرکتی به نام "دلتا تکس"(Delta Techs) یک موتور هواپیمای بوئینگ ۷۵۷ را به باربکیو تیبدیل کرده است.
به گزارش ایسنا و به نقل از فلیپ‌برد، هر از چند گاهی با ابتکارات ویژه‌ای مواجه می‌شویم که تحسین برانگیز و جالب هستند.
باربکیوها و روش‌های کباب کردن گوشت و هات داگ و غیره چیزی است که طرفداران بسیاری دارد و به یک زمینه رقابتی تبدیل شده است و شرکت‌های مختلف در ساخت باربکیوهای تحسین برانگیز رقابت می‌کنند.
اکنون یک تیم از شرکت "دلتا ایرلاینز تک‌آپس"(Delta Airlines TechOps) در آتلانتا جورجیا با تبدیل موتور بوئینگ ۷۵۷ به اجاق کبابی یک کار خارق العاده و حیرت آور در این زمینه انجام داده است.
تیم مهندسان این شرکت یک موتور جت قدیمی را به یک باربکیوی بزرگ تبدیل کردند و به نظر می‌رسد با این کار برنده رقابت توسعه هیجان انگیزترین وسیله تابستانی سال شده‌اند.

این حرکت ابتدا در سال ۲۰۱۶ با استفاده از قطعات قراضه از یک موتور جت "پرات اند ویتنی PW2000" از بوئینگ ۷۵۷ شروع شد.
هر بخش از این باربکیو به راحتی قابل دسترسی است و برای کسانی که مهمانی‌های بزرگ و مهمانان زیاد دارند مناسب است.
این باربکیو از چهار ژوئیه مورد استفاده قرار می‌گیرد و می‌تواند به راحتی ۵۰۰ برگر در ساعت کباب کند.

پروژه‌هایی مانند این جذاب هستند اما هدف خاص‌تری از فقط کباب کردن غذا دارند. شرکت سازنده با این کار می‌خواهد اول استعداد مهندسان خود را در تیم عملیات فنی نمایش دهد. دوم اینکه مردم ببینند که مهندسان پرواز هر روز چه کار می‌کند تا هواپیماها آنها را حمل کنند و با فضای داخلی موتورهای جت آشنا شوند.
انتهای پیام
