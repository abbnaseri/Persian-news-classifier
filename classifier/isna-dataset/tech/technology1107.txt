ربات کشاورز تا سال ۲۰۲۰ جای کشاورزان را می‌گیرد
 در سال ۲۰۱۶ شرکت "Agerris" از ربات کشاورزی خود موسوم به "SwagBot" که توانایی‌های خاصی داشت رونمایی کرد و اکنون پس از گذشت سه سال این شرکت اعلام کرده که قصد دارد نسخه هوش مصنوعی این ربات را تا سال ۲۰۲۰ وارد بازار کند.
به گزارش ایسنا و به نقل از گیزمگ، از توانایی‌های ربات مذکور می‌توان به بررسی محصول، برداشت علف‌های هرز و شمارش محصول اشاره کرد. اکنون این شرکت پس از گذشت سه سال اعلام کرده که با به دست آوردن ۴.۶ میلیون دلار از فروش این ربات اکنون قصد دارد یک نسخه هوش مصنوعی این ربات را تا سال آینده وارد بازار کند.
از آنجایی که رباتی که این شرکت در سال ۲۰۱۶ توسعه داده بود را می‌شد از راه دور هم کنترل کرد اما نسخه هوش مصنوعی و خودکار این ربات هم اکنون می‌تواند به راحتی علف‌های هرز را شناسایی و ریشه کن کند و بسیار دقیق‌تر بر مراتع و محصولات کشاورزی نظارت داشته باشد.
از آنجایی که ربات SwagBot برای تمرکز بر عملیات نظارت بر محصولات و دامداری‌های بزرگ طراحی شده است، شرکت "Agerris" اکنون نیز بر روی یک ربات دیگر به نام "Digital Farmhand" برای مزارع کوچک‌تر نیز کار می‌کند.
ربات "Digital Farmhand" وظایفی مانند برداشت غیر شیمیایی علف‌های هرز، اسپری هوشمند محصولات و شمارش محصول را به صورت خودکار انجام خواهد داد.
این شرکت قصد دارد این دو ربات را طی ۱۲ ماه آینده در استرالیا عرضه کند و پس از آن عرضه به کشورهای دیگر را نیز آغاز کند.
انتهای پیام
