یک نمای منحصربفرد از سحابی شکارچی+عکس
پایگاه خبری "اسپیس" تصویر منحصر به فردی از سحابی "شکارچی" منتشر کرد.
به گزارش ایسنا و به نقل از اسپیس، این تصویر از اعماق فضا و از سحابی "شکارچی" گرفته شده است که معمولاً با عنوان "M۴۲" شناخته می‌شود. شکارچی تنها سحابی آسمان است که با چشم غیرمسلح هم دیده می‌شود. نیمی از آن در نیم‌کره جنوبی آسمانی و نیم دیگر آن در نیم‌کرهٔ شمالی آسمان قرار دارد و از همهٔ نقاط زمین قابل دیدن است.
سحابی شکارچی در کهکشان راه شیری قرار دارد و هزار و ۳۵۰ سال نوری از زمین فاصله دارد. این پیکرهٔ آسمانی شاید شناخته‌شده‌ترین و زیباترین پیکرهٔ آسمانی باشد.
ابرهای رنگی از گرد و غبار، ستارگان جدید این سحابی را تشکیل می‌دهند. براساس گزارش ناسا، این مهد ستارگان، نزدیک‌ترین منطقه تشکیل ستاره به زمین است.
در سمت چپ سحابی بخش تیره‌ای وجود دارد که سحابی کوچک "M۴۳" را که در مجاور "M۴۲" قرار دارد، از آن جدا می‌کند.
سحابی شکارچی رنگ متمایل به سرخ خود را از گازهای هیدروژن می‌گیرد که از تابش ستاره‌های تازه متولد شده به وجود آمده است.
رنگ‌های آبی و بنفش سحابی هم متعلق به وجود ستاره‌هایی دیگر در آن است.
این تصویر از رصدخانه "کومآدا"( Cumeada) در پرتغال به ثبت رسید.

انتهای پیام
