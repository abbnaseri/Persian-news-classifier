برنامه آموزشی "ناسا" و "مایکروسافت" برای دانش‌آموزان
نیروهای آموزشی مایکروسافت و ناسا با یکدیگر همکاری کرده‌اند تا دانش آموزان را به یادگیری علم فضا تشویق کنند.
به گزارش ایسنا و به نقل از سی‌نت، دانش آموزان مقطع راهنمایی و دبیرستان در آینده‌ای نزدیک خواهند توانست اجسامی ۳ بعدی را طراحی و داده‌ها را تجزیه و تحلیل کرده و حسگر بسازند.
طی این پروژه آنها برنامه‌های درسی را ایجاد کرده‌اند که به صورت آنلاین در دسترس دانش آموزان قرار خواهد گرفت. در این برنامه‌ها آنها از مفاهیم علمی و مهارت‌های یادگیری برای ایجاد علاقه به فضا در دانش آموزان استفاده کرده‌اند.
هشت برنامه درسی آنلاین دارای عناوینی مانند "طراحی جوراب فضانوردان"(Designing Astro Socks) است و علت طرح این موضوع این است که طراحی جوراب‌های خوب می‌تواند بسیار خوب از پاهای فضانوردان در فضای میکرو گرانشی ایستگاه فضایی محافظت کند. برنامه درسی شامل چالش‌های طراحی ۳ بعدی، تجربیات واقعیت مجازی و درس‌های تجزیه و تحلیل داده‌ها است.
اکثر دوره‌ها سه یا چهار جلسه ۵۰ دقیقه‌ای هستند و هزینه هر دوره نیز برای هر دانش‌آموز ۲ تا ۳ دلار است.
"کارون وبر"(Karon Weber) مدیر کارآگاه آموزشی مایکروسافت گفت: برنامه‌های درسی ما مکمل درس‌هایی هستند که آموزگاران در مدرسه تدریس می‌کنند. این فرصت بسیار خوبی برای دانش آموزان محسوب می‌شود چرا که این برنامه‌ها می‌توانند به دانش آموزان در انتخاب شغل آینده کمک کند.
با تجزیه و تحلیل عکس‌های گرفته شده از زمین توسط فضانوردان برای پیش‌بینی تغییرات آب و هوایی، دانش آموزان "سیستم شماره‌گذاری اعداد پایه ۱۶"(hexadecimal numbering system) را برای پیدا کردن چگونگی رنگ رایانه‌ها یاد خواهند گرفت. این دوره همچنین دانش آموزان را با فناوری هوش مصنوعی و یادگیری ماشین بیشتر آشنا خواهد کرد. دانش آموزان برای شرکت در این کلاس‌ها نیاز به یک رایانه دارای ویندوز ۱۰ و یک اشتراک مایکروسافت آفیس دارند.
درس دیگر، تجسم میکروگرانشی با درک قوانین حرکت ۲ و ۳ نیوتن، اندازهگیری وزن اجسام در زمین است که به دانش آموزان کمک می‌کند تفاوت بین جرم و وزن را بهتر یاد بگیرند.
البته این نخستین همکاری شرکت مایکروسافت نیست چرا که سال گذشته نیز مایکروسافت با همکاری شبکه "بی‌.بی‌.سی" همین پروژه را به پایان رسانده بود.
وبر در انتها افزود: من فکر می‌کنم این پروژه بسیار جالب خواهد بود زیرا اکنون ما در حال جشن گرفتن ۵۰ ساله شدن قدم گذاشتن بر ماه هستیم.
انتهای پیام
