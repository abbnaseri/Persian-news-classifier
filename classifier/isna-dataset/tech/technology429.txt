هوای اطراف خود را با این تهویه هوشمند تصفیه و خنک کنید
برخلاف بسیاری از کولرهای قابل حمل که تنها هوای اطراف خود را خنک می‌کنند، یک دستگاه تهویه کوچک قابل حمل جدید و هوشمند ساخته شده است که هم هوا را تصفیه می‌کند و هم سطح رطوبت را تنظیم می‌کند.
به گزارش ایسنا و به نقل از بیزنس اینسایدر، وقتی که پشت میز کار خود نشسته‌اید و تلاش می‌کنید تا گزارشی را که رئیستان به شما محول کرده تکمیل کنید یا در خانه هستید و سعی می‌کنید با دیدن یک فیلم آرام شوید و بخوابید، هیچ چیز مثل یک هوای مناسب با دما و رطوبت مناسب احساس آرامش در انسان ایجاد نمی‌کند.
"اوا اسمارت 2"(EvaSMART 2) یک دستگاه تهویه مطبوع هوشمند است که به راحتی می‌تواند هوای مناسب را در هر محیطی ایجاد کند.
این دستگاه تهویه بر خلاف بسیاری از دستگاه‌های قابل حمل دیگر که فقط هوای اطراف خود را خنک می‌کنند هوا را تصفیه و هم سطح رطوبت محیط را تنظیم می‌کند.
بنابراین کاربران می‌توانند دمای دلخواه خود را به وسیله صفحه لمسی تعبیه شده روی دستگاه یا یک اپلیکیشن موبایلی و یا فرمان صوتی تنظیم کنند و محیط ایده آل خود را در محل کار یا خانه بسازند و با وجود فیلترهای جاذب ذرات گرد و غبار در این دستگاه در طول شبانه‌روز هوای سالم تنفس کنند.
از آنجایی که این دستگاه با آمازون الکسا و گوگل هوم کاملاً سازگار است می‌توان آن را با فرمان صوتی تنظیم و یا خاموش و روشن کرد.
ضمن اینکه مصرف برق این دستگاه تنها ۱۲.۵ وات است که کم‌مصرف محسوب می‌شود و صاحب آن در پایان ماه نسبت به قبض برق نگرانی نخواهد داشت.
این دستگاه تصفیه کننده و خنک کننده هوا در حال حاضر با قیمت ۱۹۹ دلار قابل سفارش است.
انتهای پیام
