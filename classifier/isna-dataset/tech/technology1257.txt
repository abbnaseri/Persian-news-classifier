استفاده از پهپاد برای تحویل بسته به کشتی‌های فراساحلی
شرکت ایرباس به تازگی از پهپادهای نوع "اسکای‌ویز"(Skyways) خود برای تحویل محموله به کشتی‌های سنگاپوری در وسط دریا استفاده کرده است.
به گزارش ایسنا و به نقل از گیزمگ، شرکت ایرباس به تازگی اعلام کرده که از پهپادهای خود برای تحویل محموله به کشتی های لنگرانداخته در مناطق فراساحلی استفاده خواهد کرد.
امید است که این فناوری به منظور تسهیل بارگیری استفاده شود که مرحله ابتدایی آن در سواحل سنگاپور آزمایش شده است.
این کار نه تنها سبب افزایش سرعت در تحویل محموله خواهد شد، بلکه راهی امن‌ و دوستدار محیط زیست برای بنادر شلوغ خواهد بود.
ایرباس قرار است برای آزمایش این سیستم پهپادها با سه شرکت سنگاپوری همکاری کند.
اولین پرواز آزمایشی پهپادهای ایرباس جمعه گذشته با حمل محموله‌ای ۱.۵ کیلوگرمی از اشیا چاپ سه بعدی صورت گرفته است.
کل فرآیند بارگیری از اسکله ساحلی سنگاپور انجام شد و مسافت طی شده توسط پهپاد ۱ و نیم کیلومتر بود. مقصد نیز یک لنگرگاه بود.

مدت زمان طی مسیر نیز مجموعاً به ۱۰ دقیقه نرسید.
پهپادهای هوایی ایرباس قادرند که به طور کاملاً خودکار، تا ۴ کیلوگرم بار را تا مسافت ۳ کیلوگرم حمل کنند.
این نوع روش بارگیری می‌تواند تا ۹۰ درصد هزینه‌ها را کاهش دهد و سرعت بارگیری را ۶ برابر افزایش دهد. علاوه بر آن، انتشار کربن‌دی‌اکسید را هم کاهش می‌دهد.
قرار است شرکت ایرباس استفاده از پهپادهای خود را با همکاری دانشگاه ملی سنگاپور، در این کشور ادامه دهد.

انتهای پیام
