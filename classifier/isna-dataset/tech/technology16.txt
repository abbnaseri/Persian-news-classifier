انفجار در خوابگاه دانشگاه "نوادا"ی آمریکا
روز گذشته خوابگاه دانشگاه نوادا در رینو آمریکا دچار انفجار شد و سبب خرابی گسترده در این ساختمان شد.
به گزارش ایسنا و به نقل از سی‌ان‌ان، این حادثه در سراسر خیابان صدای مهیب انفجار ایجاد کرد و به ساختمان خوابگاه این دانشگاه آسیبی جدی وارد کرد.
در این ساختمان دانشجویان مستقر بودند و همچنین تعدادی دانشجوی خارجی نیز حضور داشت.
مقامات دانشگاه نوادا اعلام کردند که انفجار طی دو مرحله اتفاق افتاده است. در ابتدا یک انفجار کوچک کوچک رخ داده و پس از اعزام آتشنشان‌ها به محل، انفجار دوم اتفاق افتاده و دیوار جانبی ساختمان تخریب شده است.
علت دقیق بروز این حادثه هنوز مشخص نشده است.
در این حادثه هشت نفر زخمی شده‌اند. شش نفر سرپایی و در محل درمان شدند و دو نفر از آن‌ها هم به بیمارستان منطقه منتقل شدند و پس از درمان ترخیص شدند.
در پی بروز این حادثه کلاس‌های درس دانشگاه لغو گردید و کارمندان دانشگاه هم به خانه بازگشتند.
در مجموع یک چهارم از خوابگاه که ۱۰۰ نفر در زمان حادثه در آن حضور داشتند، از بین رفت.
گفتنی است دانشگاه نوادا در رینو، برترین دانشگاه نوادا به حساب می‌آید.



انتهای پیام
