آزمایش نهایی سپر حرارتی فضاپیمای "مارس ۲۰۲۰" انجام شد
شرکت لاکهید مارتین آزمایش نهایی "بار ثابت" یکی از بزرگترین سپرهای حرارتی ساخته شده برای یک فضاپیما را با موفقیت پشت سر گذاشت. این سپر حرارتی برای تعبیه روی فرودگر "مارس ۲۰۲۰" ساخته شده است.
به گزارش ایسنا و به نقل از گیزمگ، یک بخش حیاتی از مأموریت "مارس ۲۰۲۰" ناسا نقطه عطف مهم خود را که آزمایش موفقیت آمیز سپر حرارتی کاوشگر است و قرار است هنگام ورود به جو مریخ مقاومت کند پشت سر گذاشت.
این سپر حرارتی توسط شرکت لاکهید مارتین طراحی و ساخته شده است و با ۴.۵ متر طول یکی از بزرگترین سپرهای حرارتی ساخته شده است.
هنگامی که فضاپیمای "مارس ۲۰۲۰" در تاریخ ۱۸ فوریه سال ۲۰۲۱ به سیاره مریخ برسد، با خطرناک‌ترین مرحله مأموریت مواجه خواهد شد که مواجهه با جو مریخ با سرعت بسیار زیاد است.
این فضاپیما با سرعت ۱۹۳۰۰ کیلومتر در ساعت وارد جو نازک مریخ خواهد شد که موجب کاهش سرعت فضاپیما تا سرعت مافوق صوت خواهد شد.
همانطور که این کار انجام می‌شود، فضاپیما با گرمای بسیار زیادی مواجه می‌شود که سپر حرارتی باید فضاپیما را از شر آن در امان بدارد.

این دهمین سپر حرارتی است که لاکهید مارتین برای مأموریت‌های ناسا می‌سازد. ساختار "پلاستیک فنولی" آن با لایه لایه سوختن از فضاپیما در برابر گرما محافظت می‌کند.
طبق گفته لاکهید مارتین اندازه سپر باعث می‌شود که فرود "مارس ۲۰۲۰" یکی از چالش برانگیزترین کارها در یک مأموریت مریخی باشد. این شرکت حتی با دارا بودن دهها سال تجربه باز هم باید آزمایشات بسیار دقیقی انجام دهد تا اطمینان حاصل شود که سپر حرارتی نه تنها قادر به مقاومت در برابر گرما است، بلکه در برابر فشارهای حرارتی-مکانیکی که بر اثر برخورد پرفشار هوا که مانند خوردن به یک دیوار است نیز سربلند بیرون بیاید.
آزمایشات نهایی این سپر حرارتی در روز ۲۵ آوریل تکمیل شد. از پمپ‌های خلاء برای شبیه سازی فشارهای ۶۳ هزار و ۵۰۰ کیلوگرمی بر روی سپر، معادل با ۱۲۰ درصد فشار مورد انتظار استفاده شد.

مهندسان لاکهید مارتین طی انجام این آزمایشات از روشی جدید موسوم به "فتوگرامتری"(photogrammetry) استفاده کردند که این تکنولوژی به آنها اجازه می‌دهد تا امنیت سخت‌افزارها را حین آزمایش تضمین کنند. اما مهمتر از همه این که این روش داده‌های مفیدی برای تجزیه و تحلیل آزمایش و بهبود طراحی و تحلیل ابزار فراهم می‌کند.
لاکهید مارتین می‌گوید که با تکمیل آزمایشات، شرکت حالا سیستم حفاظت حرارتی اشباع شده فنول کربن(PICA) آماده تعبیه بر روی فضاپیما است.
انتهای پیام
