برگزاری اجلاس مبارزه با اعتیاد به میزبانی دانشگاه‌های هاروارد و میشیگان
دانشگاه "میشیگان" و دانشگاه "هاروارد" با همکاری یکدیگر اجلاسی برگزار کردند و بر سر راه‌های مبارزه با اعتیاد به مواد مخدر صحبت کردند.
به گزارش ایسنا و به نقل از وب‌سایت دانشگاه هاروارد، تاکنون محققان دانشگاهی مطالعات گسترده‌ای راجع به اعتیاد به مواد مخدر انجام داده‌اند. ولی اخیراً دانشگاه‌های میشیگان و هاروارد با یکدیگر همکاری کردند تا به مبارزه با بحران اعتیاد به مواد مخدر بپردازند.
این کنفرانس که در شهر ایپسیلانتی، میشیگان برگزار شد، توسط صدها نفر در آمریکا رصد شد و مهمانان آن پزشکان، قانونگذاران و تاجران بودند تا راه‌های مبارزه با این معضل را پیدا کنند.
"چاد برومیت"(Chad Brummitt) از اساتید دانشگاه میشیگان اظهار کرد، من احساس می‌کنم که در مسئله مبارزه با اعتیاد به مواد مخدر سهمی دارم.
پزشکان و محققان علاوه بر تجویز دارو، در حال اکتشاف راه‌هایی جدید برای این مشکل هستند.
وی ادامه داد، شواهد حاکی از آن است که روش‌های درمانی دارویی به عنوان بخشی از روش‌های مبارزه هستند. روشی دیگر انجام ورزش "یوگا" است.
کنفرانسی دیگر هم در پاییز امسال به میزبانی دانشگاه "هاروارد" برگزار خواهد شد.
انتهای پیام
