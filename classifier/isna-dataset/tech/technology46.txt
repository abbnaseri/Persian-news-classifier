فضانورد ناسا در قطره آب
ناسا از یکی از فضانوردان خود در ایستگاه فضایی بین‌المللی عکسی جالب منتشر کرد.
به گزارش ایسنا، کریستینا کخ"(Christina Koch) یکی از فضانوردان ناسا که هم‌اکنون در ایستگاه فضایی بین‌المللی مستقر است، عکسی جالب از خود به ثبت رساند.
وی که یکی از فضانوردان مأموریت "اکسپدیشن ۶۰"( Expedition ۶۰) است، در این تصویر چگونگی رفتار مایعات در فضا و شرایط بی‌وزنی را نشان داد.
این عکس درون ایستگاه فضایی بین‌المللی به ثبت رسیده و یک قطره آب معلق را نشان می‌دهد که تصویر این فضانورد زن در آن انعکاس یافته است.
این زن فضانورد ۴۱ ساله با حضور خود در فضا خدمات ارزنده‌ای را برای بشریت انجام می‌دهد.
چندی پیش وی به همراه دو نفر از همکاران خود در مأموریت "اکسپدیشن ۵۹"( Expedition ۵۹) در یک پروژه پیاده‌روی فضایی شرکت کرد.

انتهای پیام
