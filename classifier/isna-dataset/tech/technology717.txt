ناسا باید بابت انتشار بوی الکل در فضا پاسخ دهد
در پی انتشار بوی الکل در ایستگاه فضایی بین‌المللی، روسیه از ناسا خواست که به برخی از سوالات پیرامون این اتفاق پاسخ دهد.
به گزارش ایسنا و به نقل از دیلی‌استار، روسیه مدعی شده است که در پی اتصال کپسول بدون سرنشین "دراگون" به ایستگاه فضایی بین‌المللی، بوی غلیظ "ایزوپروپیل الکل" به مشام رسیده است.
حال روسیه اعلام کرده که ناسا باید در این زمینه به برخی از سوالات پاسخ دهد.
"پاول ولاساو"(Pavel Vlasov) مدیر مرکز آموزش کیهان‌نوردی در خارج از روسیه اظهار کرد، پس از آن که چندی پیش دراگون به ایستگاه فضایی بین‌المللی اتصال یافت هوای درون ایستگاه فضایی بین‌المللی به دلیل الکل سنگین بود.
وی افزود، تا آنجا که من می‌دانم، این فضاپیما باعث انتشار "ایزوپروپیل الکل" به اتمسفر ایستگاه فضایی بین‌المللی بوده است.
"ایزوپروپیل الکل" یک مایع بی‌رنگ است که اغلب به مواد شیمیایی برخی از داروها افزوده می‌شود.
منابع خبری روسی اعلام کرده‌اند که بوی الکل پس از جدا شدن دراگون از ایستگاه فضایی بین‌المللی، از بین رفته است.
کارشناسان فضایی اعلام کرده‌اند که هنوز مطمئن نیستند چرا الکل در این کپسول مورد استفاده قرار گرفته اما ممکن است برای ضدعفونی کردن فضاپیما قبل از بازگشت به زمین استفاده شده باشد.
گمان دیگر برای انتشار بوی الکل این است که این ماده در میان مواد شیمیایی بوده که برای ساخت کپسول دراگون استفاده شده‌اند.
البته باید گفت این اولین بار نیست که روسیه چنین ادعاهایی نسبت به ناسا داشته است.
انتهای پیام
