نخستین خودروی خورشیدی دوربرد جهان رونمایی شد
شرکت خودرو سازی هلندی "لایت یر" (Lightyear) از نخستین خودروی خورشیدی دوربرد جهان رونمایی کرد.
به گزارش ایسنا و به نقل از دیلی میل، شرکت خودرو سازی هلندی "لایت یر" از خودرو خورشیدی دوربرد خود موسوم به "لایت یر وان " (Lightyear One) رونمایی کرد. سقف و کاپوت جلوی لایت یر وان با پنج متر مکعب سلول خورشیدی و شیشه‌های ایمنی پوشیده شده‌اند که این موضوع سبب می‌شود نور خورشید را جذب کند.
قیمت خودرو سازگار با محیط زیست "لایت یر وان " ۱۴۹ هزار یورو (۱۳۴ هزار پوند) است. بنا بر گفته این شرکت خودرو مذکور می‌تواند ۲۰ هزار کیلومتر راه را در یک سال با انرژی دریافتی از خورشید طی کند.
یکی از نکات جالب درباره این خودرو این است که لایت یر وان با یک بار شارژ کامل باتری می‌تواند تا شعاع ۷۲۵ کیلومتر را طی کند. باتری‌های آن را علاوه بر روش‌های معمول، با نور خورشید هم می‌توان شارژ کرد.
مسئولان این شرکت در همایشی که در منطقه کات‌ویک هلند برگزار کردند اطلاعاتی از این خودرو را در اختیار افراد قرار دادند. خودرو لایت یر وان بنا بر برنامه ریزی‌ها در سال ۲۰۲۱ به مشتریان تحویل داده خواهد شد.
به گفته این شرکت کاربران قادر خواهند بود شعاع حرکتی ۴۰۰ کیلومتر را با شارژ وسیله نقلیه در شب با جریان معمولی ۲۳۰ ولت دریافت کنند.
"لکس هوئفسلوت " (Lex Hoefsloot) مدیر عامل و مؤسس شرکت لایت یر که در سال ۲۰۱۶ تأسیس شد، گفت: پس از دو سال موفق به طراحی و توسعه این ماشین فوق العاده شدیم. بدنه این خودرو به حدی قدرتمند است که اگر یک فرد بالغ بر روی او راه رود، این ماشین هیچ آسیبی نخواهد دید.
هزینه ثبت نام و رزرو یکی از ۵۰۰ دستگاه‌های نخست این شرکت برابر با ۱۱۹ هزار یورو تعیین شده است. درحالی‌که خودرو الکتریکی خورشیدی لایت یر وان هنوز نمونه اولیه است و این شرکت قصد دارد مدل تولیدی خود را در سال ۲۰۲۱ عرضه کند.















مرورگر شما از ویدئو پشتیبانی نمی‌کند.
   فایل آن‌را از اینجا دانلود کنید: 
  video/mp4


انتهای پیام
