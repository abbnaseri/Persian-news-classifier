نهایت ماجراجویی با بیلچه ۱۸ کاره+تصاویر
طبیعت‌گردی و کمپ زدن یکی از کارهای ماجراجویانه است که همیشه طرفداران پر و پا قرصی دارد و البته زندگی در طبیعت به لوازم و ابزار کاربردی نیز نیاز دارد که معرفی یک بیلچه ۱۸ کاره این کار را تسهیل کرده است.
به گزارش ایسنا و به نقل از گیزمگ، این روزها قابلیت بیلچه‌ها لزوماً به کندن چاله ختم نمی‌شود. در طول چند سال گذشته شاهد طراحی خلاقانه بیلچه‌ها بوده‌ایم که قابلیت استفاده به عنوان چوب ماهیگیری، روشن کردن کبریت، روشن کردن محیط و کارهای دیگری را داشتند.
اما جدیدترین طراحی از شرکت "EST Gear" به توسعه یک ابزار ۱۸ کاره خارق العاده منجر شده است که با وجود انجام ۱۸ کار باز هم می‌توان آن را به راحتی از هم باز و در یک کیف کوچک حمل کرد.

این بیلچه یک ابزار ماجراجویی است که در درجه اول دارای دسته آلومینیومی دارای کیفیت ابزار نظامی برای کاهش وزن و یک تیغه از جنس فولاد کربن است که یک لبه آن دندانه‌دار یا اره‌ای برای اره کردن و لبه دیگر مانند تبر طراحی شده است.
دسته فومی این بیلچه نیز به آسان گرفتن آن و کار آسان با آن کمک می‌کند.

این بیلچه ۱۸ کاره در مجموع شامل بیلچه، تبر، اره، چاقو، سرنیزه، درب بازکن، آتش‌زنه، سیم‌بُر، آچار شش‌گوش، ناخن‌گیر، کلنگ، خط‌کش، قلاب، مخزن ضد آب، پیچ‌گوشتی، سوت، قطب‌نما و طناب‌بُر است.
این ابزار یک مجموعه قابل توجه از کابردهای مختلف را تنها با وزن ۱.۱ کیلوگرم فراهم کرده است.
یکی از ویژگی‌های خاص این ابزار ساختار مارژولار آن است. به این معنی که می‌توان آن را از هم جدا کرد و هر کدام از ابزارها را به صورت جداگانه مورد استفاده قرار داد و در آخر نیز آن را در یک کیف کوچک قرار داد و به راحتی حمل کرد.

شرکت سازنده این بیلچه را همراه با کیف با قیمت ۵۹ دلار عرضه خواهد کرد.
اگر همه چیز طبق برنامه پیش برود، فروش آن احتمالاً در ماه ژوئن آغاز خواهد شد.

انتهای پیام
