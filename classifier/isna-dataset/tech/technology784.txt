فناوری‌های پوشیدنی مناسب برای حیوانات کدامند؟
تاکنون فناوری‌های پوشیدنی بسیاری برای انسان‌ها توسعه داده شده است اما فناوری‌های پوشیدنی که توسط آن کاربران بتوانند علاوه بر اینکه با خیال راحت حیوان خود را ترک کرده و به کارهای خود بپردازند و از موقعیت او نیز آگاه باشند، کم بوده است.
به گزارش ایسنا، اخیراً فناوری‌های پوشیدنی مجهز به جی.پی.اس برای حیوانات توسعه داده شده که توسط آنها کاربران می‌توانند دریابند که حیوان خانگی شأن هر لحظه کجا و در حال انجام چه کاری است.
" سامانه بازشناسی با امواج رادیویی" (RFID) یکی از فناوری‌هایی است که بسیار در این زمینه کارامد است. برچسب "سامانه بازشناسی با امواج رادیویی" زیر پوست حیوانات قرار داده می‌شود. این برچسب نوعی "ترانسپوندر یکپارچه غیرفعال"(Passive Integrated Transponder) است که می‌تواند توسط دامپزشکان، کارمندان پناهگاه حیوانات و حتی صاحبان حیوانات خانگی که دارای اسکنر سامانه بازشناسی با امواج رادیویی هستند، مورد استفاده قرار گیرد. این اسکنر علاوه بر نشان داده موقعیت حیوان خانگی شما، سابقه پزشکی حیوان خانگی شما و سایر اطلاعات حیاتی مانند اینکه حیوان مذکور مبتلا به دیابت است یا خیر را نیز نشان می‌دهد. سامانه بازشناسی با امواج رادیویی، سامانه شناسایی بی‌سیمی است که قادر به تبادل داده‌ها به وسیله برقراری اطلاعات بین یک "تگ"(Tag) که به یک کالا، شئ، کارت و… متصل شده و یک بازخوان(Reader) است.
گردنبندهای جی.پی.اس دار، کاربران را قادر می‌سازد تا تنها با نصب یک برنامه در گوشی‌های هوشمند، از موقعیت حیوان خود آگاه شوند. یکی از این گردنبندهای مجهز به جی.پی.اس، " ویسل ۳ "(Whistle ۳) است.
گردنبند دیگر "ردیابی حیوان اینوکسیا"(Invoxia Pet Tracker ) است که علاوه جی.پی.اس مجهز به "مناطق امنیتی شخصی"(personalized security zones) است. نیازی به وارد کردن سیم کارت ندارد و تنها ۱۵ گرم وزن دارد. نکته قابل توجه این گردنبند این است که ضد آب است و بنابراین زمان بارندگی نیازی به نگرانی نیست.
گردنبند مجهز بعدی، "لینک ای. کی. سی"(Link AKC) است که نسبت به دو گردنبند ذکر شده، ظاهری زیباتر دارد. همچنین اگر دمای اتاق بیش از حد گرم و یا خیلی سرد باشد این گردنبند به شما هشدار می‌دهد و حتی دارای چراغ‌های ساخته شده برای پیاده روی شبانه است.
اخرین گردنبند "تب کت بای لاک ۸ تور" (TabCat by Loc۸tor) است که از فرکانس رادیویی به جای جی.پی اس برای تعیین موقعیت حیوان شما استفاده می‌کند. گردنبند مذکور دارای یک صفحه نمایش است که حتی اگر حدود ۴۰۰ فوت (۱۲۱ متر) از حیوان خود دور باشید می‌توانید او را مشاهده کنید. گردنبند مذکور همچنین کاربران را قادر می‌سازد تا هنگامیکه می‌خواهند حیوانشان به خانه بازگردد، سیگنال‌هایی را به او ارسال کنند.
انتهای پیام
