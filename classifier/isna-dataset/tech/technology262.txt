عکس‌های منتخب رقابت "عکاس نجومی ۲۰۱۹" منتشر شد+تصاویر
عکس‌های نجومی رقابت "عکاس نجومی سال ۲۰۱۹" شامل عکس‌هایی از کهکشان راه شیری بر فراز کوه "باواریا"(Bavarian) و نورهای جنوبی قابل رؤیت از جزیره "تاسمانی " است.

به گزارش ایسنا و به نقل از دیلی‌میل، در هشتمین دوره مسابقات عکاسی نجومی که توسط "رصدخانه سلطنتی گرینویچ" در لندن برگزار شد، ۴ هزار و ۶۰۰ عکاس آماتور و حرفه‌ای، عکس‌های نجومی خود از آسمان شب از ۹۰ کشور دنیا به ثبت رساندند.
عکس‌های کاندید شده در این رقابت شامل تصویر شفق قطبی است که مانند بال‌های پرنده دیده می‌شود.
در این رقابت ۹ دسته وجود دارد، آسمان‌خراشها، انسان و فضا، شفق قطبی، خورشید ما، ماه ما، سیاره‌ها، دنباله‌دار و سیارک‌ها، ستاره‌ها و سحابی‌ها، کهکشان‌ها.
همچنین عکاس جوان زیر ۱۶ سال هم انتخاب می‌شود.
همچنین برترین عکاس تازه‌وارد و عکاسی که از عکس‌های تلسکوپ‌های رباتیک استفاده می‌کند نیز جوایز ویژه را از آن خود خواهند کرد.
قهرمان مسابقات در تاریخ ۱۲ سپتامبر سال جاری ۱۰ هزار پوند جایزه خواهد گرفت.
قرار است تمامی عکس‌های برنده شده و عکس‌های کاندید شده از تاریخ ۱۳ سپتامبر امسال در موزه ملی دریانوردی لندن در گرینویچ به نمایش گذاشته شود.
















انتهای پیام
