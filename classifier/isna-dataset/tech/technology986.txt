استفاده از عینک شنا در فضا!
یافته‌های جدید محققان نشان می‌دهد که فضانوردان در آینده ممکن است مجبور به استفاده از عینک شنا در مأموریت‌های فضایی خود باشند.
به گزارش ایسنا و به نقل از تک تایمز، فضانوردان در مأموریت‌های طولانی ممکن است در نتیجه کاهش فشار تغییراتی در چشم و دید خود تجربه کنند.
"جسیکا اسکات"(Jessica Scott)، از انجمن تحقیقات فضایی "دانشگاه هیوستون، تگزاس" و همکارانش در این مطالعه جدید دریافتند که تا ۷۵ درصد از فضانوردان طی و یا بعد از مأموریت‌های طولانی مدت که بیش از سه ماه به طول می‌انجامد، تغییراتی در عصب بینایی خود تجربه می‌کنند. محققان گفتند که این تغییرات نامطلوب می‌تواند حتی تا سال‌ها پس از بازگشت فضانوردان به زمین نیز ادامه یابد.
اسکات و همکاران برای اینکه دریابند آیا ورزش و استفاده از عینک شنا می‌تواند به حل این مشکل کمک کند یا خیر، از ۲۰ مرد خواستند تا شبیه‌سازی تأثیرات ورزش در فضا را بر روی آنها آزمایش کنند.
این مردان سه روز را هر کدام جداگانه در مرکز فضایی ناسا در هیوستون گذراندند. ۱۰ نفر از این شرکت کنندگان در این فعالیت‌ها از عینک شنا استفاده کردند. اسکات و همکارانش دریافتند که ورزش با کاهش فشار چشم ارتباط دارد. با این وجود، گرچه استفاده از عینک‌های شنا موجب افزایش فشار می‌شود اما ممکن است به کاهش برخی عوارض ناخواسته فضای مأموریت‌های طولانی مدت کمک کند.
یافته‌های این مطالعه در مجله "JAMA Ophthalmology" منتشر شد.
انتهای پیام
