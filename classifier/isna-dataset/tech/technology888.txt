اسامی برندگان مدال دانشگاه هاروارد اعلام شد
انجمن فارغ‌التحصیلان دانشگاه "هاروارد" اسامی سه دانشمندی که قرار است مدال دانشگاه هاروارد را در سال ۲۰۱۹ دریافت کنند اعلام کرد.

به گزارش ایسنا و به نقل از دانشگاه هاروارد،بنا بر اعلام "انجمن فارغ‌التحصیلان هاروارد"(HAA) سه دانشمند سالمند با نام‌های "ترزیتا آلوارز"(Teresita Alvarez )،"دان ایچ‌فن"(Dan H. Fenn) و "تامارا راجرز"(Tamara Rogers) برندگان امسال مدال این دانشگاه هستند.
مراسم اهدای مدال امسال همزمان با نشست سالیانه این انجمن در تاریخ ۳۰ مه انجام خواهد شد.
"لری باکو"(Larry Bacow) رئیس دانشگاه هاروارد نیز این مدال‌ها را به برندگان اهدا خواهد کرد.
"ترزیتا آلوارز" ۶۵ ساله بیش از چهار دهه در این دانشگاه خدمت کرد.
تحصیلات این زن محقق در رشته "مدیریت کسب و کار" است و اولین زنی است که در دانشکده "مدیریت کسب و کار" هاروارد درس خوانده است.

"دان ایچ‌فن" ۹۶ ساله هم بیش از ۷۵ سال در دانشگاه هاروارد خدمت کرده است. بیشترین زمان مربوط به دبیری و اداره کلاس‌های درس مربوط به این محقق است.
منظور از دبیر کلاس کسی است که طی کلاس از مباحث تدریسی یادداشت برمی‌دارد تا افراد غایب هم از کلاس بهره ببرند.
وی به مدت ۵۵ سال در دانشگاه تدریس کرد. در ابتدا در دانشکده اقتصاد و اخیراً در مدرسه "کندی"( Kennedy) .

"تامارا راجرز" نیز چه در زمان تحصیل و چه در زمان مدیریت، تأثیرات زیادی در دانشگاه هاروارد داشته است وی ۴۰ سال در این دانشگاه خدمت کرده است.
این زن محقق تاکنون پست‌های مدیریتی زیادی در هاروارد داشته است.

انتهای پیام
