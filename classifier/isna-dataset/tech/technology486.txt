آیا آمازون قوانین حریم خصوصی را نقض خواهد کرد؟
گزارش‌ها حاکی از آن است که آمازون قصد دارد در آینده دستیار صوتی "الکسا"(Alexa) پیش از "جمله بیدار باش" فعال شود که اگر این موضوع رخ دهد قوانین حریم خصوصی کاربران نقض خواهد شد.
به گزارش ایسنا و به نقل از دیلی میل، بنابر گزارش‌ها دستیار صوتی الکسا آمازون در آینده‌ای نزدیک پیش از آنکه کلمه "صبح بخیر" یا "بیدار باش" را از کاربر بشنود، فعال خواهد شد. این به آن معنا است که تاکنون کاربر می‌بایست ابتدا کلمه صبح بخیر یا بیدار باش را می‌گفت تا الکسا روشن شود و سپس کاربر دیگر درخواست‌های خود را می‌گفت اما در آینده حتی اگر کاربر بدون گفتن کلمه صبح بخیر، خواسته خود را مطرح کند، الکسا آن کار انجام خواهد داد.
این موضوع نگرانی کاربران را افزایش داده است چرا که آنها بر این باورند که این موضوع به آن معناست که الکسا همیشه می‌تواند صحبت‌های خصوصی آنها را بشنود. گرچه آمازون این اختراع را در اداره ثبت اختراع و نشان تجاری ایالات متحده آمریکا ثبت کرده است اما این اخبار را رد کرده است و با قاطعیت اعلام کرده است که این چنین نیست و الکسا تا جمله بیدار باش را نشنود، فعال نخواهد شد.
اگر دستیار صوتی آمازون این کار را انجام دهد قطعاً قوانین حریم خصوصی را نقض کرده است چرا که دستیارهای صوتی "سیری" اپل و دستیار صوتی گوگل تا قبل از شنیده جمله سلام سیری یا سلام گوگل فعال نخواهند شد.
البته دستیار صوتی الکسا تاکنون قوانین حریم خصوصی را نقض نکرده است اما اگر این گزارش‌ها صحت داشته باشد قطعاً باعث بدنامی این دستیار صوتی و شرکت آمازون خواهد شد.
انتهای پیام
