تصویر ۳بعدی دورترین جرم هستی را ببینید
پژوهشگران فضاپیمای رباتیک "نیوهورایزنز" (New Horizons) ناسا اخیراً تصویر سه‌ بعدی از دورترین جرم هستی موسوم به "اولتیما تیول"(Ultima Thule) را که بشر تاکنون موفق به رؤیت آن شده، منتشر کرده‌اند.
به گزارش ایسنا و به نقل از تک تایمز، پژوهشگران فضاپیمای رباتیک "نیوهورایزنز" (New Horizons) ناسا اخیراً تصویر جالب و متفاوت از اولتیما تیول منتشر کرده‌اند که این تصاویر در طول پرواز تاریخی اول ژانویه ثبت شده‌اند.
در این پرواز، فضاپیمای نیوهورایزنز تصاویر مذکور را توسط "دوربین شناسایی دوربرد" (LORRI) و در فاصله ۱۷ هزار و ۴۰۰ مایلی (۲۸ هزار کیلومتری) از اولتیما تیول و از فاصله ۴ هزار و ۱۰۰ مایلی (۶ هزار و ۶۰۰ کیلومتری) از کمربند کویپر ثبت کرده است.
جرم فرانپتونی "اولتیما تیول" یا" MU۶۹ "چهار میلیارد مایل از زمین فاصله دارد و در لبه تاریک منظومه شمسی قرار دارد. خورشید از این مکان بسیار دور است و به همین دلیل می‌توان دریافت که این ناحیه نمی‌تواند درخشان‌تر از یک ستاره باشد.
از آنجا که اولتیما تیول خیلی از خورشید دور است، بسیار سرد بوده و دمایی در حدود ۳۵ درجه کلوین (منفی ۲۳۸ درجه سانتی‌گراد) دارد، در حالی که در چنین دمای پایینی، به احتمال زیاد اولتیما در طول زمان تغییر چندانی نکرده است.
کمربند کویپر یک حلقه نازک متشکل از اجرام یخی است و همین موضوع آن را به یکی از اسرارآمیزترین و جالب‌ترین مناطق اطراف خورشید تبدیل کرده است.
این کمربند میلیاردها سال پیش از شکل‌گیری سیارات منظومه شمسی تشکیل شده است. یک بار از نزدیک مشاهده کردن این کمربند، رؤیای چندین دهه پژوهشگران است.


این تیم با استفاده از ترکیب چند تصویر موفق به ایجاد این تصویر سه‌بعدی شده‌اند.
"جان اسپنسر" (John Spencer) دانشمند پروژه نیوهورایزنز ناسا گفت: ما مدت‌ها منتظر تصاویر با کیفیت از اولتیما تیول بودیم تا با ترکیب این تصاویر بتوانیم تصویر سه‌بعدی از آن را ایجاد کنیم. اکنون ما می‌توانیم از این تصویر سه‌بعدی به منظور درک بهتر این جسم استفاده کنیم.
انتهای پیام
