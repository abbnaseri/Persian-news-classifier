ام.آی.تی زبان برنامه‌نویسی هوش مصنوعی جدیدی توسعه داد
پژوهشگران "ام.آی.تی"(MIT) یک "زبان برنامه‌نویسی هوش مصنوعی"(AI programming language) جدید ایجاد کرده‌اند که به گفته آنها می‌تواند یادگیری و استفاده از هوش مصنوعی را برای افراد لذت‌بخش سازد.
به گزارش ایسنا، یک تیم از پژوهشگران ام.آی.تی یک زبان برنامه‌نویسی هوش مصنوعی توسعه داده‌اند که به گفته آنها نه تنها این زبان برنامه زبان نویسی که "ژن"(Gen) نام دارد، عمل برنامه نویسی هوش مصنوعی را برای افراد بسیار آسان می‌کند بلکه به کارشناسان این حوزه کمک می‌کند تا پیشرفت چشمگیری داشته باشند.
طی این مطالعه پژوهشگران زبان برنامه نویسی ژن را توضیح داده‌اند.
پژوهشگران گفتند: کاربران می‌توانند از ژن برای نوشتن مدل‌ها و الگوریتم در رشته‌هایی مانند رایانه، رباتیک و آمار که معمولاً هوش مصنوعی نقش خاصی دارد، استفاده کنند. آنها می‌توانند این کار را بدون نیاز به انجام معادلات پیچیده یا دستی نوشتن کد انجام دهند.
کارشناسان همچنین می‌توانند از زبان برنامه‌نویسی جدید برای نوشتن مدل‌ها و الگوریتم‌های خاص که قبلاً بسیار پیچیده بود، استفاده کنند.
به گفته پژوهشگران انجام رندرینگ(گرافیک رایانه‌ای)، یادیگیری عمیق و انواع شبیه‌سازی احتمالات با استفاده از زبان برنامه‌نویسی مذکور ساده‌تر می‌شود. پرداز زدن یا ارائه ماشینی تصاویر یا نمایان‌سازی یا رندرینگ(Graphics rendering) فرایند تولید ماشینی تصاویر بر پایهٔ مدل‌های محاسباتی و سپس ارائه رایانه‌ای آنها بر روی صفحهٔ نمایش را شامل می‌شود. رندرینگ به فرایند نمایش تصاویر اجسام سه بعدی (۳D) بر روی صفحهٔ نمایشگر دو بعدی گفته می‌شود.
علاوه بر نکات مذکور پژوهشگران افزودند تمام افراد اعم از کارشناس یا فرد تازه کار در این زمینه می‌توانند از زبان برنامه نویسی ژن استفاده کنند و به این صورت نیست که تنها افراد خاصی بتوانند از آن استفاده کنند.
"مارکو کاسومانو تونر"(Marco Cusumano-Towner) دانشجوی دکترای مهندسی برق و علوم رایانه ام.آی.تی و نویسنده ارشد این مطالعه گفت: یکی از اهداف این کار این بود که فناوری هوش مصنوعی را برای افرادی که تخصص کمتری در زمینه علوم رایانه یا ریاضی دارند، در دسترس قرار دهیم.
انتهای پیام
