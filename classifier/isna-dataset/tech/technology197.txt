هیجان‌انگیزترین آزمایش تاکسی پرنده ایرباس انجام شد
پهپاد مسافربری ساخت شرکت "ایرباس"(Airbus) اولین پرواز کامل آزمایشی خود را انجام داد و توانایی خود در پرواز عمودی را ثابت کرد.
به گزارش ایسنا و به نقل از دیلی میل، تاکسی پرنده ساخت "ایرباس" قادر است به صورت عمودی از زمین بلند شود و قبل از فرود آرام و ایمن، ۱۰۰ مایل بر ساعت سرعت بگیرد.
پروژه تاکسی پرنده ایرباس موسوم به "واهانا"(Vahana) با انجام آزمایش اخیر خود، شصت و ششمین پرواز خود را انجام داد.
ایرباس اعلام کرده که در آزمایش اخیر تمام انتظارات شرکت از زمان آغاز برنامه آزمایش پهپاد برآورده شده است.
عملیات کامل آزمایش پهپاد در تاریخ ۳ مه در "اورگن"(Oregon) آمریکا انجام شد.
در آزمایش این پهپاد، واهانا به صورت عمودی از زمین بلند شد و سپس رو به سمت جلو سرعت گرفت و مسیر خود را به سمت جلو پیش گرفت.

زمانیکه واهانا بیش از ۱۰۰ مایل بر ساعت سرعت گرفت، آزمایش کامل شده و خودروی پرنده شروع به کم کردن سرعت و فرود کرد.
این تاکسی پرنده اولین پرواز خود را پس از دو سال توسعه، در فوریه ۲۰۱۸ میلادی انجام داد و تا ارتفاع پنج متری پرواز کرد.
پس از آن دفعات متعددی را به پرواز درآمد.


تاکسی هوایی "واهانا" یک جایگاه برای نشستن دارد و عمود پرواز است.
پس این به این معناست که تاکسی پرنده مذکور برای بلند شدن از زمین نیازی به باند پرواز ندارد.


مرورگر شما از ویدئو پشتیبانی نمی‌کند.
   فایل آن‌را از اینجا دانلود کنید: 
  video/mp4


انتهای پیام
