روسیه و قزاقستان و شفق قطبی از منظر فضا+عکس
فضانوردان ایستگاه فضایی بین‌المللی عکسی زیبا از سیاره زمین به ثبت رساندند. 

به گزارش ایسنا، فضانوردان مستقر در "ایستگاه فضایی بین‌المللی" هنگامی‌که بر فراز ۲۵۶ مایلی از زمین بودند، موفق به ثبت تصویری شدند که نور شهرها و شفق قطبی را نشان می‌دهد.
این تصویر در بالای آسمان روسیه و قزاقستان گرفته شده است و نورهایی که دیده می‌شود نیز مربوط به این دو کشور است.
در بالای تصویر نیز نورهای سبز رنگی قابل رؤیت است که نشان دهنده پدیده شفق قطبی است.
شفق قطبی پدیدهٔ ظهور نورهای رنگین و متحرک در آسمان شب است و معمولاً در عرض‌های نزدیک به دو قطب زمین و بر اثر برخورد ذرات باردار باد خورشیدی و یونیزه شدن مولکول‌های موجود در (یونوسفر) زمین به وجود می‌آید.



انتهای پیام
