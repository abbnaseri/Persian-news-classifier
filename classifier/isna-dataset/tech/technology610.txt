نگران ماه نشوید، در حال تغییر فاز است!
ناسا در عکس روز خود تصاویر مختلفی از ماه منتشر کرده که مراحل مختلفی از آن را نشان می‌دهد.
به گزارش ایسنا و به نقل از ناسا، در هر ۲۹ روز، ماه به چهره‌ای جدید تغییر می‌کند.
ناسا این عکس‌ها را به بهانه تماشای "ماه کامل" در آسمان دیشب که به نوعی "ماه آبی" بوده است، در صفحه اینستاگرامی خود منتشر کرد.
ناسا نوشت: نگران ماه نشوید، قمر زمین تنها در حال تغییر حالت است.
به سومین قرص کامل ماه در فصل‌هایی که برخلاف معمول، قرص کامل ماه به جای سه بار، چهار مرتبه دیده می‌شود اصطلاحاً "ماه آبی" گفته می‌شود که البته این پدیده ارتباطی با بروز "رنگ آبی" در ماه ندارد.
این رویداد به طور میانگین حدود هر دو سال و نیم یک بار رخ می‌دهد.





انتهای پیام
