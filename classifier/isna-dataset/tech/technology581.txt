استفاده فیسبوک از هوش مصنوعی برای پیشگیری از بیماری‌ها
فیسبوک نقشه‌های جمعیتی بسیار دقیقی را برای کمک به سازمان‌های بهداشتی، محققان و دانشگاه‌ها برای پیشگیری از شیوع بیماری‌ها و اجرای برنامه‌های بهداشت عمومی تهیه کرده است.
به گزارش ایسنا و به نقل از انگجت، این شرکت روی تراکم جمعیت با برآوردهای جمعیت شناختی، نحوه حرکت مردم و پوشش شبکه تمرکز دارد.
فیسبوک می‌گوید این نقشه‌ها می‌توانند به سازمان‌های بهداشتی کمک کنند تا بهتر بتوانند چگونگی مقابله با شیوع بیماری‌ها و توزیع منابع را شناسایی کنند، زیرا آنها اطلاعات مفیدی راجع به محل زندگی افراد و حرکت و ارتباطات آنها در اختیار قرار می‌دهند.
گروه‌هایی مانند صلیب سرخ آمریکا از این نقشه‌ها برای تعیین مناطقی که مردم بیشتر متمرکز هستند و تأسیس کمپین‌های اطلاع رسانی بهداشتی از جمله در مناطق دورافتاده استفاده می‌کند.
فیسبوک می‌گوید از اطلاعات شبکه اجتماعی فیسبوک برای تهیه نقشه‌های تراکم جمعیت استفاده نکرده است، بلکه با استفاده از تصاویر ماهواره‌ای و داده‌های سرشماری و استفاده از هوش مصنوعی به این نقشه‌ها رسیده است که ۳ برابر دقیق‌تر از هر منبع دیگری است.
نقشه‌های جمعیتی برآوردهای مربوط به تعداد افرادی که در مناطقی به وسعت ۳۰ متری زندگی می‌کنند، شامل شناسایی کودکان و زنان باردار است.

این نقشه‌های دقیق جمعیتی می‌توانند به سازمان‌های بهداشتی در پیشگیری از شیوع بیماری‌ها کمک کنند، به طوری که آنها بتوانند بر اساس آن آماده شوند.
در عین حال، نقشه‌های پوشش شبکه به صورت زنده ممکن است به سازمان‌ها کمک کند که مکان‌هایی را که می‌توانند با استفاده از پیامرسان‌های آنلاین با افراد ارتباط برقرار کنند، شناسایی کنند.
فیسبوک به این دلیل توانست این نقشه‌ها را تهیه کند که اکثر افرادی که از شبکه‌های اجتماعی در تلفن‌هایشان استفاده می‌کنند به شبکه‌های داده سلولی متصل می‌شوند.
این پروژه از همکاری قبلی فیسبوک با دانشگاه کلمبیا برای تهیه نقشه‌های جمعیتی مفصل برای پروژه‌های ارتباطی نشأت می‌گیرد و اکنون این نقشه‌های تراکم جمعیت در دسترس عموم هستند.
انتهای پیام
