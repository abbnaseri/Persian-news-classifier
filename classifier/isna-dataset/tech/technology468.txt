نسل بعدی کلاه‌های ایمنی فضانوردی نمایشگر دارد
شرکت صنعتی هایپرجاینت(Hypergiant) که در توسعه هوش مصنوعی فعالیت دارد بر روی کلاه ایمنی ویژه‌ای برای استفاده فضانوردان مشغول به کار است.
به گزارش ایسنا و به نقل از فیوچریسم، نمایندگان این شرکت در حال صحبت کردن درباره ساخت یک کلاه ایمنی هستند که به فضانوردان کمک می‌کند اطلاعات بیشتری را در طول مأموریت‌ها به دست آورند و انجام کارهای پیچیده را آسان‌تر می‌کنند.
صفحه نمایش کلاه ایمنی که هایپر.وی.اس.ار(HyperVSR) نام دارد، مانند کلاه ایمنی مرد آهنین، اطلاعات مختلفی از جمله اهداف ماموریت و وضعیت بدن را روی نقاب نشان می‌دهد.
بن لام(Ben Lamm) یکی از مدیران شرکت می‌گوید: "فضا محیطی غیرقابل پیش‌بینی است که شرایط آن می‌تواند ظرف فقط چند ثانیه تغییر کند. به همین دلیل، اینکه خطر را برای فضانوردان به حداقل برسانیم مهم است. ما کلاهی را طراحی کرده‌ایم تا فضانوردان بتوانند به سرعت به اطلاعات دسترسی پیدا کنند، چه اطلاعاتی در مورد محیط اطراف و چه بدن خودشان.  به این ترتیب آنها می‌توانند سریع‌ترین تصمیمات را در شرایط سخت بگیرند.
طراحان سه موضوع را در لباس و دستکش فضایی قرار داده‌اند که هر کدام به اطلاعات خاصی مربوط است: نشانه‌های حیاتی فضانورد، هشدارهای اضطراری و جزئیات ماموریت. کلاه ایمنی هر کدام یک از موضوع‌ها را مشاهده کند اطلاعات مورد نیاز آن را در نقاب کلاه نمایش می‌دهد.
انتهای پیام
