استخدام قابل‌توجه در شرکت فضایی "راکت‌لب" 
مدیر شرکت استارتاپ فضایی "راکت‌لب"(Rocket Lab) از استخدام ۱۰۰ نیروی جدید در این شرکت خبر داد.
به گزارش ایسنا و به نقل از اسپیس، "پیتر بک"(Peter Beck) مدیرعامل شرکت تجهیزات فضایی "راکت لب"(Rocket Lab) اظهار کرد: ما در نیوزلند نیازمند استخدام ۱۰۰ پرسنل هستیم. همچنین در آمریکا نیز نیازمند نیروی بیشتری هستیم.
شرکت راکت‌لب طی ۲۴ ماه اخیر تعداد نیروهای خود را دو برابر کرده و بیش از ۵۰۰ پرسنل در آن فعالیت می‌کنند.
حدود ۴۰۰ نفر از کارکنان این شرکت در یک کارخانه جدید در " آوکلند" نیوزلند و یا پایگاه فضایی "Launch Complex ۱" راکت لب در نیوزلند مشغول به کار هستند.
"پیتر بک" افزود، در حال حاضر یکی از بزرگترین‌های چالش‌های ما توسعه کاری و استخدام نیروهای جدید است.
نکته قابل توجه راجع به این شرکت این است که "راکت‌لب" هر هفته ۵ تا ۱۰ نیروی جدید را استخدام می‌کند. ولی راکت‌لب به این میزان استخدام قانع نیست و قصد دارد میزان استخدامیهای خود را حتی به بیشتر از این تعداد افزایش دهد.
شرکت "راکت‌لب" در سال ۲۰۰۶ میلادی در نیوزلند تأسیس شد ولی بعداً مقر آن به "کالیفرنیا" انتقال داده شد.
انتهای پیام
