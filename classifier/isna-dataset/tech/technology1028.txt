ولووها با هم لیز نمی‌خورند!
شرکت خودروسازی ولوو سیستم جدیدی روی خودروهای خود در اروپا نصب خواهد کرد که در جاده‌های لغزنده به یکدیگر هشدار دهند.
به گزارش ایسنا و به نقل از انگجت، گویا پیشروی ولوو(Volvo) در ارتقای ویژگی‌های امنیتی جدید به این زودی‌ها متوقف نمی‌شود. این خودروساز می‌خواهد ویژگی‌های هشدار جاده لغزنده و هشدار چراغ خطر که قبلاً به سوئد و نروژ محدود بود را از سال ۲۰۲۰ روی همه مدل‌های جدید خود در سراسر اروپا نصب کند.
این امکان همچنین به عنوان یک بروزرسانی برای خودروهای مدل سال ۲۰۱۶ به بعد در دسترس قرار گیرد.
طرز کار این سیستم بدین صورت است که وقتی یک خودروی ولوو در یک مسیر لغزنده قرار می‌گیرد به خودروهای ولوو پشت خود در آن مسیر هشدار می‌دهد و به رانندگان پشتی فرصتی داده می‌شود تا محتاطانه برانند تا کنترل خودرو را از دست ندهند.
خودروهای ولوو همچنین یک ویژگی به نام چراغ هشدار خطر دارند که در هنگام خطر روشن می‌شود و از این پس قرار است هنگامی که یک خودروی ولوو در خطر افتاد، به دیگر خودروهای ولوو اطراف خود نیز این خطر را هشدار دهد.
این سیستم برای پیچ‌های تند و کور، جاده‌های شیب‌دار، کمک به رانندگان دیگر و شرایط اضطراری مفید است.
هنوز هیچ اشاره‌ای نشده که این سیستم هشدار چه زمانی به نقاط دیگر دنیا خواهد رسید.
انتهای پیام
