۵ زن که کارهای ارزشمندی برای پیشرفت علم فضا انجام دادند
در دنیای علم و دانش زنان بسیاری بوده و هستند که با دانش خود سبب تحولی عظیم در دنیا شده‌اند.
به گزارش ایسنا، با این حال برخی زنان بوده و هستند که با دانش خود سبب پیشرفتی بزرگ در علم فضا شده‌اند. با اینکه زنان بسیاری در علوم فضا کارهای ارزشمندی را انجام داده‌اند ما به اختصار به معرفی ۵ تن از آنها در این خبر می‌پردازیم.
"کاترین لوئیس بومن" (Katherine Louise Bouman)

"کاترین لوئیس بومن" دانشمند کامپیوتر آمریکایی است که در زمینه تصویربرداری کار می‌کند. او عضو تیم تلسکوپ افق رویداد بود که موفق به ثبت اولین تصویر از سیاهچاله شدند. این زن دانشمند در سال ۲۰۱۶ به قطعیت اعلام کرده بود که الگوریتم ساخت وی می‌تواند به ثبت تصویر از سیاهچاله منجر شود. الگوریتم ارائه شده توسط تیم تحقیقاتی بومن، "بازسازی مداوم تصاویر با کیفیت بالا" و به اختصار "CHIRP" نام دارد و تصاویر ارسال شده از تلسکوپ " افق رویداد" را به هم متصل می‌کند. حجم تصاویر ارسالی از تلسکوپ "افق_رویداد" ۵ هزار ترابایت بود. الگوریتم "بومن" این ۵ هزار ترابایت تصویر را پردازش کرد و جهانیان توانستند اولین تصویر سیاه‌چاله را نظاره‌گر باشند. بومن از پاییز سال جاری شغل جدید خود را که استادیار "مؤسسه فناوری کالیفرنیا" است، اغاز خواهد کرد.
"کاترین کلمن گلوب جانسون"(Katherine Coleman Goble Johnson)

کاترین کلمن گلوب جانسون متولد ۲۶ اوت ۱۹۱۸ است. این زن آمریکایی-آفریقایی از فیزیکدانان و ریاضیدانان نامی است که با سازمان برنامه‌های فضایی و هوانوردی ایالات متحده (ناسا) در اوایل بکارگیری رایانه‌ها همکاری می‌کرد. او بخاطر دقت در محاسبات فضانوردی معروف بود، او کارهای فنی در ناسا که به دهه‌ها می‌رسید را هدایت کرد.
"والنتینا ولادیمیروونا ترشکووا"(Valentina Tereshkova)

"والنتینا ولادیمیروونا ترشکووا" کیهان‌نورد روس و نخستین زن فضانورد جهان است. والنتینا ترشکووا از میان بیش از ۴۰۰ نامزد زن برای انجام نخستین پرواز فضایی انتخاب شد و در روز ۱۶ ژوئن ۱۹۶۳ با فضاپیمای وستوک -۶ به فضا رفت. وی نخستین فرد غیرنظامی بود که در سال‌های آغازین عصر فضا به مدار زمین رفت. مأموریت وستوک -۶ سه روز به طول انجامید و طی این مدت ترشکووا آزمایش‌های بسیاری را بر روی خود انجام داد و داده‌های پزشکی ارزشمندی را دربارهٔ تأثیر بی‌وزنی در محیط فضا بر زنان گردآوری نمود. والنتینا ترشکوا ششمین خلبان-فضانورد اتحاد شوروی، دهمین فضانورد جهان و نخستین زن فضانورد در جهان است.
"الن اوچوآ"(Ellen Ochoa)

"الن اوچوآ" اولین زن اسپانیایی تبار بود که به عنوان بخشی از مأموریت نه روزه در هیئت مدیره شاتل Discovery در سال ۱۹۹۳ به فضا سفر کرد. هدف این مأموریت بررسی لایه اوزون زمین بود. در سال ۲۰۱۳، اوچوا اولین کارگردان زن اسپانیایی و دوم مرکز فضایی جانسون ناسا شد.
"سالی کریستین راید" (Sally Kristen Ride)

سالی کریستن راید فیزیک‌دان و نخستین فضانورد زن آمریکایی بود. او در سال ۱۹۷۸ میلادی به سازمان ناسا پیوست و نخستین سفر فضایی‌اش را در سال ۱۹۸۳ با شاتل فضایی چلنجر به انجام رساند. سالی راید هنگام انجام این مأموریت نه تنها نخستین زن فضانورد آمریکایی، بلکه با ۳۲ سال سن جوان‌ترین فضانورد آمریکایی نیز بود.
انتهای پیام
