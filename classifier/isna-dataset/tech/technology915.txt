نمایش تبلیغات هدفمند در تاکسی‌های توکیو با کمک فناوری تشخیص چهره 
تاکسی‌های ژاپن هم‌اکنون با استفاده از فناوری تشخیص چهره به مسافران تبلیغات هدفمند نمایش می‌دهند. 
به گزارش ایسنا و به نقل از دیلی‌میل، از موارد استفاده فناوری "تشخیص چهره" می‌توان به استفاده از آن در فرودگاه‌ها، دوربین‌های امنیتی و گوشی‌ها اشاره کرد.
در حال حاضر در پایتخت ژاپن یعنی توکیو فناوری تشخیص چهره به روش غیر منتظره‌ای در حال استفاده است.
در این راستا در تاکسی‌های ژاپن بر اساس سن و جنسیت مسافر تبلیغات مختلف برای مسافران به نمایش در می‌آید.
در پشت صندلی‌های جلویی تاکسی، یک تبلت قرار دارد که مجهز به اسکنرهای تشخیص چهره است. در مقابل دستگاه نیز یک دوربین وجود دارد که تصویر مسافران را ضبط می‌کند.
سپس فناوری تشخیص چهره به کار برده شده در این فناوری سن و جنسیت مسافر را تشخیص می‌دهد که متناسب با آن تبلیغات گوناگون برای مسافر به نمایش بگذارد.

پس از پردازش چهره و تخمین جنسیت مسافر، عکس وی بلافاصله حذف می‌شود.
همه‌ی اطلاعات ضبط شده نیز هم از سرور و هم از تبلت به طور کامل حذف می‌شود.
یکی از مسافرانی که تاکنون از این فناوری استفاده کرده است، اظهار کرد که این فناوری کاملاً قابل اعتماد به نظر می‌رسد.
مسافری دیگر نیز نظر خود در این رابطه را این‌گونه عنوان کرد: این فناوری کاملاً غیرضروری است.
البته باید گفت تعداد تاکسی‌های ژاپنی که هم‌اکنون از این فناوری استفاده می‌کنند نامشخص است.
انتهای پیام
