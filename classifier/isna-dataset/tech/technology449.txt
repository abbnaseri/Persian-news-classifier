تولید برق با راه رفتن 
 پژوهشگران "دانشگاه رایس" (Rice University) در مطالعه اخیرشان موفق به توسعه یک دستگاه عاری از فلز شده‌اند که در هنگام تماس با سطوحی از جمله پوست انسان، برق تولید می‌کند.
به گزارش ایسنا و به نقل از تک تایمز،محققان از یک ماده به نام "گرافن القا شده از لیزر" (laser-induced graphene) یا ( LIG ) برای تولید این دستگاه استفاده کردند.
آنها از گرافن القا شده از لیزر در دستگاه‌های کوچک‌تر که الکتریسیته ساکن برق را به الکترونیک تبدیل می‌کنند، استفاده کردند.
این دستگاه‌ها مبتنی بر اثر برق مالشی است که طی آن مواد در هنگام قرار گرفتن با مواد دیگر به صورت الکتریکی شارژ می‌شوند. وقتی مواد ابتدا کنار هم قرار گرفته و سپس جدا می‌شوند، بارهای الکتریکی تولید می‌کنند که می‌تواند برق تولید کند. اثر برق مالشی نوعی الکتریسیته تماسی است که در آن ماده‌ای خاص در تماس با ماده‌ای دیگر باردار می‌شود.
پژوهشگران طی این مطالعه یک نوار گرافن القا شده از لیزر را به یک دمپایی متصل کردند. آنها سپس گزارش دادند هنگامی که کاربر با این دمپایی‌ها راه می‌رود به دلیل اتصال میان گرافن القا شده از لیزر و قوزک پای کاربر، کامپوزیت گرافن جریان کافی برای شارژ یک خازن کوچک را تولید می‌کند.
"جیمز تور" (James Tour)، شیمیدان دانشگاه رایس و یکی از نویسندگان این مطالعه گفت: این می‌تواند راهی برای شارژ دستگاه‌های کوچک تنها با استفاده از نیروی بدن افراد در هنگام راه رفتن یا حرکت دادن دست‌هایشان باشد. نانو ژنراتور تعبیه شده درون یک دمپایی قادر به ذخیره ۰.۲۲ میلی ژول انرژی الکتریکی در خازن پس از یک کیلومتر راه رفتن بود.
یافته‌های این مطالعه در مجله" ACS Nano "منتشر شده است.
انتهای پیام
