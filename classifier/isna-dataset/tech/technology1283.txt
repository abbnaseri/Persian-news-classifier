ساخت ربات با الهام از گیاه گوشتخوار+فیلم
محققان دانشگاه "ام‌.آی‌.تی" یک ربات گیرنده ساخته‌اند که می‌تواند اشیائی با وزن ۱۰۰ برابر وزن خود را بلند کند. 


به گزارش ایسنا و به نقل از گیزمگ، امروزه محققان ربات‌هایی تولید کرده‌اند که از منابع جالبی برای ساخت بازوی رباتیک الهام گرفته‌اند.
این ربات‌ها می‌توانند اشیا سنگین را بلند کنند و یا با یک لمس کوچک به جا به جایی آنها بپردازند.
در این راستا محققان دانشگاه "ام‌.آی‌.تی"(MIT) بازوی رباتیکی ساخته‌اند که شبیه گیاه گوشتخوار "ونوس مگس‌خوار" است و می‌تواند اشیایی با چندین برابر وزن خود را بلند کند.

سازندگان این ربات امیدوارند ربات ساخت آنها بتواند پنجره‌ای جدید برای دستیارهای رباتیک بگشاید که می‌توانند تمامی اشیا را بلند کنند.
عملکرد این ربات به نحوی است که می‌تواند اشیا را بگیرد. این گیرنده در انتهای یک بازوی رباتیک استاندارد متصل شده است.
اشیایی که این ربات قادر به گرفتن آن‌هاست شامل غذاهای نرم، قوطی، بطری، چکش و یا حتی کلم بروکلی است.
با نگاهی به این اشیا می‌توان دریافت که اندازه و شکل تمامی آنها با یکدیگر متفاوت است. پس این امر نشان از قابلیت بالای ربات دارد.

وزنی که این ربات قادر به بلند کردن است، ۱۰۰ برابر سنگین‌تر از وزن خود ربات است.
تنها اشیایی که این ربات نمی‌تواند به خوبی بلند کند، کتاب و ساندویچ است.
محققان ام‌.آی‌.تی امیدوارند که به ربات ساخت خود دید کامپیوتری بدهند تا ربات بتواند شیء هدف خود را ببیند و آن را بگیرد.


مرورگر شما از ویدئو پشتیبانی نمی‌کند.
   فایل آن‌را از اینجا دانلود کنید: 
  video/mp4


انتهای پیام
