 مایکروسافت خلوت ۲نفره اپل و آمازون را بهم زد
مایکروسافت در هفته اخیر با ارزش سهام ۱ تریلیون دلار به سومین شرکت در تاریخ که به این میزان از سهام دست می‌یابد تبدیل و به جمع دو شرکت اپل و آمازون پیوست.
به گزارش ایسنا، مایکروسافت در هفته اخیر پس از یک جهش سودآور، توانست ارزش سهام خود را به یک تریلیون دلار برساند که با این کار توانست نفر سوم جمع دو نفره اپل و آمازون باشد.
مایکروسافت در ادامه درآمد بالای خود در سه ماه نخست سال مالی ۲۰۱۹، با یک جهش سودآورد توانست به جمع رقبای خود بپوندد. مایکروسافت با ارزش سهام یک تریلیون دلار نه تنها توانست به سومین شرکت تجاری معروف ایالات متحده تبدیل شود بلکه گامی عظیم در دنیای فناوری را به نام خود ثبت کرد.
گرچه پس از گذشت یک روز ارزش سهام مایکروسافت از یک تریلیون دلار به ۹۹۵ میلیارد دلار سقوط کرد اما همچنان اپل و آمازون به ترتیب با ۹۷۰ میلیارد دلار و ۹۴۰ میلیارد دلار در پشت مایکروسافت قرار دارند.
علت جهش سودآور شرکت مایکروسافت در سه ماهه اول سال ۲۰۱۹، سرویس ابری آن بود که از این لحاظ با شرکت آمازون رقابت می‌کند چرا که هفته اخیر که آمازون رکورد سود سه ماهه خود را منتشر کرد دلیل رشد سهام آن نیز عمدتاً به دلیل پلتفرم محاسبات ابری آن بود.
مایکروسافت گزارش داد که به طور کلی درامد آنها از سودسهام ۱۴ درصد افزایش پیدا کرده است که این امر سبب می‌شود تا درآمد خالص شرکت ۱۹ درصد افزایش یابد.
انتهای پیام
