خانه خود را به باغچه تبدیل کنید + فیلم
یک شرکت آمریکایی توانسته باغچه‌ی کوچکی تولید کند که در داخل منزل گیاه را رشد می دهد.
به گزارش ایسنا و به نقل ازگیزمگ، تصور کنید که می‌توانید سبزیجات مورد نیاز خود را دقیقاً در زمان نیازتان چیده و مصرف کنید و این کار بدون ترک منزل صورت گیرد.
شرکت "آی‌جی‌ورکز"( IGWorks) توانسته این تصورات را به واقعیت مبدل کند و یک باغچه کشت هیدروپونیک عمودی تولید کرده است که "آی‌هاروست"( iHarvest) نام دارد.
کشت هیدروپونیک یا آب‌کشت شیوه کشت گیاهان بدون خاک است. در این نوع کشت متخصصان نیازهای غذایی گیاه را اندازه‌گیری کرده و به جای خاک، با استفاده از آبی که به گیاه داده می‌شود و توسط مواد نگهدارنده بی‌اثر مانند پرلیت عملاً نیاز به خاک در گیاه را منتفی می‌کنند.
"آی‌هاروست" می‌تواند تا تعداد ۳۰ سبزی و گیاه را به طور همزمان در خود رشد دهد.

این باغچه کوچک به ۲۳ متر مربع فضا نیاز دارد تا گیاهان و سبزیجات تازه را تولید کند. از میان این سبزیجات می‌توان به سبزی‌های برگی، گوجه فرنگی، فلفل و خیار اشاره کرد.
از میان میوه‌ها نیز توت فرنگی، هنداونه و حتی لوبیا در "آی‌هاروست" قابل کشت هستند.
"دیو استیونز"( Dave Stevens) مدیر شرکت "آی‌جی‌ورکز" در کالیفرنیا اظهار کرد، شرکت ما تمایل به ساخت باغچه‌ای داشت که حتی درون آپارتمان‌های کوچک نیز قابل اجرا باشد و در عین حال علاوه بر داشتن ظاهری زیبا به سبد تغذیه‌ای خانواده‌ها نیز کمک کند.

"آی‌هاروست" نسبت به تکنیک‌های سنتی پروش گیاه در منزل ۲۰ بار آب کمتری مصرف می‌کند و برای استفاده از آن نیازی به آفت‌کش‌ها و یا علف‌کش‌ها نیست.
سیستم پشتیبانی از این محصول کاملاً خودکار بوده و با داشتن لامپ‌های "ال‌ای‌دی"( LED) رشد گیاه را کنترل می‌کند.
انتظار می‌رود که قیمت تک فروشی محصول ۸۵۰ دلار باشد و فروش محصول از ماه سپتامبر آغاز شود.







مرورگر شما از ویدئو پشتیبانی نمی‌کند.
فایل آن‌را از اینجا دانلود کنید: video/mp4

انتهای پیام
