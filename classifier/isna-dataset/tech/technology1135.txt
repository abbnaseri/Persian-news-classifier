تجدیدنظر ام.آی.تی در همکاری خود با چین، عربستان و روسیه
مقامات دانشگاه "ام‌آی‌تی" (MIT) اعلام کردند که قصد دارند همکاری‌های پژوهشی خود با دانشگاه‌های چین، عربستان سعودی و روسیه را به دقت بررسی کنند. 

به گزارش ایسنا و به نقل از یودبلیونیوز، دانشگاه "ام‌آی‌تی" قصد ندارد همکاری‌های تحقیقاتی جدیدی را با کشورهای دیگر از قبیل شرکت‌های چینی "هوآوی" و " ZTE" ایجاد کند.
این دانشگاه همچنین قصد دارد پروژه‌های تحقیقاتی خود با چین را مجدداً ارزیابی کند.
علاوه بر آن دانشگاه "آم‌آی‌تی" قصد اتمام روابط خود با عربستان سعودی را نیز دارد.
سال گذشته عربستان به میزان حدود ۷.۲ میلیون دلار از پروژه‌های تحقیقاتی "ام‌آی‌تی" حمایت کرد و در ۴۸ پروژه سرمایه‌گذاری کرد.
این دانشگاه با اتخاذ این سیاست جدید به بازبینی پروژه‌های مشترک خود با این کشورها خواهد پرداخت.
در راستای این سیاست، ۳ نوع پروژه بیشتر در معرض بررسی هستند .۱- پروژه‌هایی که از طرف افراد و یا سازمان‌های چینی، روسی و عربستان سعودی تأمین شده است .۲- پروژه‌هایی که در آن‌ها دانشجویان و یا کارکنان دانشگاه "ام‌آی‌تی" با این کشورها همکاری کرده‌اند. ۳- هرگونه همکاری با افراد و نهادهای چینی، سعودی و روسی.
لیست کشورهای هدف برای بازبینی همکاری‌های تحقیقاتی شاید دچار تغییرات هم شود.
انتهای پیام
