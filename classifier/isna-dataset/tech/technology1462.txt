دورترین جرم منظومه شمسی شناسایی شد
ستاره‌شناسان در مطالعه اخیرشان دورترین جرم منظومه شمسی را که فاصله اش تا خورشید ممکن است ۱۴۰ برابر فاصله زمین تا خورشید باشد، رصد کردند.
به گزارش ایسنا و به نقل از گاردین، به گفته یکی از ستاره شناسان مشهور، یک جسم جدید در دورترین بخش منظومه شمسی ما کشف شده است. وی جسم مذکور را "FarFarOut" نامید.
اگر گفته‌های این ستاره‌شناس تأیید شود، این جرم تبدیل به دورترین جرم شناخته شده در منظومه شمسی خواهد شد.
در حال حاضر رکورد دورترین جرم منظومه شمسی در اختیار یک سیاره کوتوله به نام "۲۰۱۸ VG۱۸" است که فاصله اش تا خورشید ۱۲۰ برابر فاصله خورشید و زمین است و ماه دسامبر سال گذشته توسط دکتر" اسکات شپارد"(Scott Sheppard) از "مؤسسه تحقیقات کارنگی در واشنگتن دی سی"(Carnegie Institution for Science in Washington DC) و تیم او شناسایی شد.
سیارهٔ کوتوله(Dwarf planet) در تعریف اتحادیه بین‌المللی اخترشناسی جرمی دارای چهار ویژگی زیر است: در مداری به دور خورشید می‌گردد، آنقدر جرم دارد تا خودگرانی آن بر نیروهای جسم صلب غلبه کرده، جسمی با تعادل هیدرواستاتیک(تقریباً گِرد) به وجود آید، تمام مسیر(مدار) خود را از اجرام ریز و درشت جارو نکرده است(آن‌ها جذب یا دفع نکرده) و قمر یک سیاره نیست.
این جسم به دلیل فاصله زیادش با خورشید به نام Farout نیز شناخته می‌شود. شپارد گفت زمانیکه در حال بررسی داده‌های FarOut بودم با مطالعات بیشتر موفق به شناسایی جسمی به نام FarFarOut شدم.
انتهای پیام
