مرحله آخر زندگی یک ستاره را ببینید
"تلسکوپ فضایی هابل" اخیراً تصویری از آخرین فاز زندگی یک ستاره را ثبت کرده است.
به گزارش ایسنا، فاز آخر زندگی یک ستاره کوتاه اما زیبا است. تلسکوپ فضایی هابل موفق به ثبت این لحظه به یادماندنی شده است. همانگونه که در تصویر مشخص است، یک ابر در اطراف این ستاره درخشان قرار دارد که نام این ابر " IRAS 19475 + ۳۱۱۹ " است. این ابر یک نوع "پیش سحابی سیاره نما" (Protoplanetary nebula) است و در صورت فلکی "ماکیان"(Cygnus) که حدود ۱۵ هزار سال نوری از زمین فاصله دارد، قرار دارد.⠀⠀⠀
از آنجا که سن ستارگان نزدیک به سن خورشید است آنها در مرحله آخر زندگی خود به ستاره‌های غول پیکر سرخ تبدیل می‌شوند و وقتی این مرحله پایان می‌یابد، آنها شروع به پرتاب جو خود به زمین می‌کنند و بنابراین محیط اطراف غنی از گرد و غبار می‌شود اما ستاره نسبتاً خنک باقی می‌ماند.⠀⠀
در این نقطه ابر مذکور با انعکاس نور درخشان ستاره مرکزی می‌درخشد و گرد و غبار گرم باعث می‌شود که تابش‌های مادون قرمز زیاد باشد. این تابش مادون قرمز که توسط ماهواره IRAS در سال ۱۹۸۳ تشخیص داده شد، توجه بسیاری از اخترشناسان را به خود جلب کرد.
انتهای پیام
