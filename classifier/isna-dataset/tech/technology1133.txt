درمان یبوست با قرص لرزان
محققان موفق به تولید یک کپسول شده‌اند که بدون داشتن دارو و عوارض جانبی به درمان یبوست می‌پردازد.
به گزارش ایسنا و به نقل از مدگجت، یبوست یکی از مشکلاتی است که تعداد زیادی از انسانها با آن دست و پنجه نرم می‌کنند و گاهی اوقات به مشکلی جدی تبدیل می‌شود. این در حالی است که مصرف دارو برای رفع این مشکل نیز عوارض مختص خود را دارد.
به همین جهت محققان یک کپسول تولید کرده‌اند که دارویی در آن وجود ندارد.
این کپسول که بلعیدنی است، در روده بزرگ تکان می‌خورد و روده را برای خروج مدفوع تحریک می‌کند.
این محصول توسط یک شرکت اسرائیلی به نام "ویبرانت گاسترو" ساخته شده و مانند قرص‌های معمولی قابل هضم است.
قرص "ویبرانت" به نحوی برنامه‌ریزی شده که می‌توان در آن زمان ارتعاش در روده را تعیین کرد.
این قرص هم‌اکنون در بیماران مبتلا به "یبوست مزمن" و "سندروم روده" امتحان شده و در ۳۵ درصد از بیماران موجب تسکین در یبوست شده است.
نکته قابل تأمل این محصول این است که اثرات جانبی هم ندارد.

انتهای پیام
