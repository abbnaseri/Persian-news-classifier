تقدیر دانشگاه "هاروارد" از اعضای خود
اخیراً دانشگاه هاروارد در مراسمی، میزبان ۶۱ نفر از اعضای خود در سال ۲۰۱۹ میلادی بود و از آن‌ها تقدیر به عمل آورد.
به گزارش ایسنا و به نقل از دانشگاه "هاروارد"، به تازگی ۶۱ نفر از افراد افتخار آمیز دانشگاه "هاروارد" از دانشکده‌ها و دپارتمان‌های مختلف، به میزبانی هاروارد در "سالن خاطرات" دانشگاه دور هم جمع شدند.
در این مراسم "لری باکو"( Larry Bacow) رئیس دانشگاه میزبان بود و از هر کدام از این افراد به خاطر موفقیت‌هایشان تقدیر و تشکر کرد.
رئیس دانشگاه هاروارد در این مراسم افراد متعددی را مورد تقدیر قرار داد و اظهار کرد، بهترین چیز راجع به دانشگاه "هاروارد" افراد آن هستند، بنابراین ما از همه دارایی خود تقدیر می‌کنیم.
در ویدئوی کوتاهی که از مراسم منتشر شد، قهرمان‌های سال ۲۰۱۹ دانشگاه طی مراسم، شگفت‌انگیزترین لحظات خود از دانشگاه هاروارد را برای افراد حاضر بازگو کردند.
"مایریش آنتونیو" مدیر برنامه‌های توسعه دانشگاه هاروارد پس از دریافت جایزه خود گفت: من این جایزه را برای تمام تیمم دریافت می‌کنم و به دریافت آن افتخار می‌کنم.
وی جایزه خود را به دلیل تدریس به دانشجویان و کمک به توسعه برنامه‌های آموزشی دانشگاه دریافت کرد.
دیگر افرادی هم که مورد تقدیر قرار گرفتند، اظهار کردند که از دریافت این تقدیرنامه بسیار مفتخرند.
انتهای پیام
