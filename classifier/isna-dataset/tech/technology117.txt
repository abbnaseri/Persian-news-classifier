دید ماهواره‌ای از ابرها+عکس
ناسا در عکس روز خود یک تصویر چالش‌برانگیز را برای کاربران به اشتراک گذاشت.
به گزارش ایسنا و به نقل از ناسا، این تصویر در واقع یک دید ماهواره‌ای از ابرهایی است که در ارتفاعات بالا در اتمسفر زمین تشکیل می‌شوند که تمرکز تشکیل آن‌ها هم بالای قطب شمال است.
برای ساخت این تصویر فضاپیمای ناسا "سپیدایی" یا "آلبدو"(albedo) را اندازه‌گیری کرد. در این فرآیند درصد بازتاب نور از ابرهای مرتفع به فضا سنجیده شد.
دمای یک سیاره عملاً تحت تأثیر میزان انعکاس انرژی خورشیدی، موسوم به آلبدوی سیاره، و اثرات گازهای گلخانه‌ای است.
آلبدوی سیاره زمین ۰/۳۷ است، بدین معنی که ۳۷٪ انرژی خورشیدی را سریعاً منعکس می‌کند. بنابراین ۶۳٪ آن را جذب می‌نماید.
این نقشه یک دید مرکب است که حاصل عبور چندین ماهواره است و دیدهای مختلف ماهواره‌ای در کنار هم قرار گرفته‌اند و تصویر مزبور را تشکیل داده‌اند.
تصاویر حاصل شده از ماهواره "ایم" (AIM) و تحقیقات محققان دانشگاه "کلرادو بولدر" این تصویر را به وجود آورده است. ماهواره "ایم" با هدف مطالعه ۲۶ ماهه ابرهای شب‌تاب به فضا پرتاب شد. ولی مأموریت آن ادامه پیدا کرد و هنوز هم در حال اجرا است.

انتهای پیام
