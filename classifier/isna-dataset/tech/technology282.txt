3 صنعتی که به هوش مصنوعی وابسته‌اند کدامند؟
 هوش مصنوعی تغییرات عظیمی در زندگی بشر ایجاد کرده است و در آینده نیز شاهد تأثیرات متفاوت آن بر زندگی خواهیم بود.
به گزارش ایسنا و به نقل از اینترپِرنر، فناوری هوش مصنوعی سبب انقلابی در صنایع سراسر جهان شده است اکنون قصد داریم ۳ صنعتی را که هوش مصنوعی در آنها نفوذ کرده است را معرفی کنیم. با توجه به گسترش جهانی هوش مصنوعی برخی تخمین می‌زنند که درآمد جهانی هوش مصنوعی تا سال ۲۰۲۵ به ۹۰ میلیارد دلار برسد.
زیبایی و مراقبت از پوست
هوش مصنوعی در صنعت مد و زیبایی نیز راه یافته است. با کمک برخی برنامه‌های مبتنی بر هوش مصنوعی افراد می‌توانند دریابند چه سبک آرایشی به صورت افراد می‌آید و اگر افراد برخی مشکلات پوستی نیز داشته باشند توسط هوش مصنوعی شناسایی می‌شود.
معادن
بر خلاف تصور افراد در صنعت معدن نیز از ابزارهای مدرن استفاده می‌کنند. کارکنان معادن دیگر بیل و گلنگ خود را کنار گذاشته‌اند و از فناوری هوش مصنوعی در کار خود استفاده می‌کنند. با استفاده از هوش مصنوعی، نه تنها کار در معادن راحت‌تر می‌شود بلکه اپراتورهای معادن می‌توانند خطر کارکنان را کاهش دهند و تغییرات قیمت‌گذاری را پیش‌بینی کرده و بهره وری عملیاتی خود را افزایش دهند.
خدمات مشتری
با آمدن خودروهای خودران و پهپادهای خودران دیگر نیاز نیست افراد نگران خرید و وسایل مورد نیاز خود باشند چرا که هر وقت بخواهند می‌توانند وسایل و مواد غذایی مورد نیاز خود را سفارش دهند تا پهپادها در کمترین زمان ممکن آنها را به دستشان برسانند. مزیت خودروهای خودران نیز این است که افراد می‌توانند به راحتی در خودرو خود نشسته و کارهایی از قبیل چک کردن ایمیل خود را انجام دهند.
انتهای پیام
