فضای سیاره سرخ در یک نگاه+فیلم
 ناسا اخیراً در حساب کاربری خود در اینستاگرام فیلمی از فضای مریخ منتشر کرده است.
به گزارش ایسنا، فضاپیما "اینسایت" (InSight) ناسا در ساعت ۱۱:۰۵ به وقت محلی ۵ می ۲۰۱۸ از کالیفرنیا به فضا پرتاب شد و برابر برنامهٔ از پیش تعیین‌شده در ساعت ۱۹:۴۵ دقیقه ۲۶ نوامبر ۲۰۱۸ پس از پیمودن ۴۸۵ میلیون کیلومتر بر روی سطح مریخ فرود آمد. اکنون دانشمندان با ترکیب چندین تصویر، فیلمی از فضای مریخ ساخته و منتشر کرده‌اند.
ناسا در حساب کاربری خود پس از منتشر نمودن این فیلم نوشت: اگه خوش شانس باشید می‌توانید شغلی پیدا کنید که در فضای باز کار کنید. اینجا دفترکار فضاپیما اینسایت است.
منطقه‌ای که اینسایت در آن قرار دارد، بهترین منطقه برای حسگرهای اینسایت است تا مریخ لرزه‌ها را ثبت کنند. اینسایت نخستین مأموریتی است که به بررسی عمیق سیاره سرخ می‌پردازد.
فیلم مذکور از بیش از ۳۰ تصویر سراسرنما که در ۹ دسامبر سال ۲۰۱۸ ثبت شده، تشکیل شده است. در زمان ثبت این تصاویر، فضاپیما اینسایت در لبه دهانه فروپاشی شده موسوم به " Homestead Hollow " قرار داشت.
این‌سایت (InSight) یک فضاپیمای رباتیک سطح‌نشین مریخ است که قرار است برای اولین بار نقشه درونی سیاره مریخ را تهیه کند. این فضاپیما در ساعت ۱۱:۰۵ به وقت محلی ۵ می ۲۰۱۸ از کالیفرنیا به فضا پرتاب شد و برابر برنامهٔ از پیش تعیین‌شده در ساعت ۱۹:۴۵ دقیقه ۲۶ نوامبر ۲۰۱۸ پس از پیمودن ۴۸۵ میلیون کیلومتر بر روی سطح مریخ فرود آمد و مأموریتش را برای جمع‌آوری اطلاعات آغاز کرد. محل فرود آن" هامونه الیسیوم" دومین منطقه بزرگ آتشفشانی در مریخ بود که در آن‌جا با بکار انداختن یک سنسور و یک پروب دما و همچنین انجام آزمایش علمی رادیویی برنامه مطالعه ساختار داخلی مریخ را انجام می‌دهد. این مأموریت را آزمایشگاه علمی و فناوری "جی‌پی‌ال" برای ناسا اداره می‌کند و سطح‌نشین آن توسط سیستم‌های فضایی لاکهید مارتین ساخته شده‌است.


مرورگر شما از ویدئو پشتیبانی نمی‌کند.
   فایل آن‌را از اینجا دانلود کنید: 
  video/mp4


انتهای پیام
  ⁣
