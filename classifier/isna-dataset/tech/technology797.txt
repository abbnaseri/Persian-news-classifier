کهکشانی که به سرعت ستاره تولید می‌کند
ناسا به عنوان عکس روز خود تصویر یک کهکشان مارپیچی را منتشر کرد که میلیون‌ها سال نوری از ما فاصله دارد.
به گزارش ایسنا، این کهکشان مارپیچی زیبا حاوی ستاره‌های درخشانی است که در حال گردش هستند و به علت انفجار درخشان گازی، از خود نور می‌تاباند.
غبار کیهانی کهکشان نیز تصویری منحصر به فرد و جذاب از آن را رقم می‌زند.
این کهکشان که "NGC 2903" نام دارد، توسط تلسکوپ فضایی "هابل" رؤیت شده, مطالعه کهکشان آن به عنوان بخشی از برنامه ناسا برای بررسی ۱۴۵ کهکشان دیسکی بوده است.
کهکشان دیسکی یا کهکشان قرص‌گون کهکشانی است که توسط یک دیسک مشخص می‌شود و حجمی دایره‌ای و مسطح از ستاره‌ها دارد.

کهکشانی که تصویر آن را شاهد هستیم، ۳۰ میلیون سال نوری از ما فاصله دارد و در صورت فلکی "شیر" قرار دارد.
صورت فلکی شیر در فصل بهار در نیمکره شمالی و در پاییز در نیمکره جنوبی دیده می‌شود.
محققان با مطالعه این کهکشان به درک بهتر رابطه بین سیاهچاله‌ها که در هسته این کهکشان قرار دارند رسیدند.
گفتنی است کهکشان "NGC 2903" در مرکز خود، سرعت بسیار بالایی در تولد ستاره‌ها دارد.
"فردریک ویلیام هرشل" ستاره‌شناس آلمانی کهکشان مذکور را در سال ۱۷۸۴ میلادی در فهرست کهکشان‌ها قرار داد.
انتهای پیام
