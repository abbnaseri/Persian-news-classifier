رصد یک سیاره شبه‌زمین توسط تلسکوپ فضایی "تس"
تلسکوپ فضایی "ماهواره نقشه‌بردار فراخورشیدی گذران"یا "تس"(Transiting Exoplanet Survey Satellite) ناسا موفق شد نخستین سیاره هم اندازه زمین که ۵۳ سال نوری از منظومه شمسی فاصله دارد را شکار کند.
به گزارش ایسنا و به نقل از دیلی میل، تلسکوپ فضایی "تس" که ۱۸ اوریل سال ۲۰۱۸ به فضا پرتاب شد، اکنون پس از گذشت یک سال موفق به شکار اولین سیاره فراخورشیدی هم اندازه زمین شد.
دانشمندان تخمین می‌زنند که این سیاره فراخورشیدی، دارای شعاعی حدود ۲.۷ برابر زمین باشد.
پس از آنکه سیگنال‌های "تس " حضور سیاره‌ای که در حال چرخش به دور یک ستاره با جرم حدود ۸۰ درصد جرم خورشید بود را نشان داد، محققان با استفاده از "طیف سنج سیاره‌یاب نصب شده بر روی تلسکوپ ماژلان ۲"(Planet Finder Spectrograph on the Magellan II) در شیلی، حضور آن را به طور دقیق تأیید کردند.
سیاره تازه کشف شده، "HD ۲۱۷۴۹b" نام دارد و به عنوان یک سیاره نپتونی فراخورشیدی شناخته می‌شود زیرا جرم کمتری از نپتون و اورانوس دارد.
دوره مداری این سیاره حدود ۳۶ روز به طول می‌انجامد و بنابراین می‌توان گفت سیاره مذکور دارای طولانی‌ترین دوره سیاره‌ای است که "تس" تاکنون آن را کشف کرده است و جرمی حدود ۲۳ برابر زمین دارد.
از آنجا که دانشمندان بیشتر به دنبال یافتن سیاراتی با دوره‌های مداری کمتر از ۱۰ روز هستند به همین دلیل اکنون معتقدند کشف این سیاره غیرمعمول است.
"جوهانا تسک"(Johanna Teske) از "مؤسسه علوم کارنگی"(Carnegie Institution for Science) گفت: "طیف سنج سیاره‌یاب" یکی از ابزارهایی در نیمکره جنوبی است که می‌تواند این اندازه‌گیری را انجام دهد و بنابراین، بخش مهمی از مأموریت سیاره‌یاب تلسکوپ تس خواهد بود.
محققان اکنون امیدوارند تا اندازه گیری‌های خود را اصلاح کنند تا بتوانند دریابند اتمسفر سیاره کشف شده، چگونه است. بر خلاف زمین، سیاره تازه پیدا شده سیاره سنگی نیست و جو آن سردتر از زمین است. به گفته دانشمندان، این سیاره همچنین دارای یک "هم‌نیا" است که در مدت حدود هشت روز به دور ستاره میزبانش می‌چرخد.
دانشمندان افزودند این احتمالاً اولین سیاره فراخورشیدی هم اندازه زمین است که تس طی بررسی‌هایش پیدا کرده است.
"دیانا درگومیر"(iana Dragomir) نویسنده ارشد این مطالعه از مؤسسه اخترفیزیک و فضا" ام. آی. تی " گفت: کار تس واقعاً فوق‌العاده بود و از این به بعد ما می‌توانیم به راحتی سیاره‌های کوچک‌تر اطراف ستاره‌های کوچک و یا سیاره‌هایی که می‌توانند قابل سکونت باشیم را کشف کنیم.
تلسکوپ فضایی "تس"
ماهواره نقشه‌بردار فراخورشیدی گذران یک تلسکوپ فضایی ساخت ناسا است که ۱۸ آوریل سال ۲۰۱۸ میلادی به فضا پرتاب شد. به عنوان ادامه برنامه کاوشگران، هدف تس جستجوی سیاره‌های فراخورشیدیِ بیشتر در فضایی ۴۰۰ برابر پوشش مأموریت کپلر با استفاده از روش گذر است که در کهکشان‌های دیگر به‌ویژه در مدار ستاره‌های پر نور اطراف خودشان در فاصله‌ای که امکان حیات در آن وجود داشته باشد قرار دارند. با استفاده از تس، ممکن است توده، اندازه، تراکم و مدار یک گروه بزرگ از سیارات کوچک، از جمله نمونه‌ای از دنیای سنگی در مناطق قابل سکونت ستارگان میزبان، مطالعه شود. تس اهداف اولیه را برای تسلط بیشتر توسط "تلسکوپ فضایی جیمز وب" و دیگر "تلسکوپ‌های فضایی" و "زمینی" آینده ارائه خواهد داد.
انتهای پیام
