ابداع چسب زیستی برای ترمیم جراحت بدون نیاز به بخیه
محققان موفق به ساخت یک چسب زیستی شدند که می‌تواند در عرض چند ثانیه زخم‌های کشنده را ترمیم کند.
به گزارش ایسنا و به نقل از دیلی‌میل، این چسب زیستی که روی خوک‌های آزمایشگاهی آزمایش شده است، یک ماده ژله‌ای است که در عرض ۲۰ ثانیه دو طرف زخم باز شده در اطراف بافت را به یکدیگر نزدیک می‌کند. البته این کار پس از فعال شدن آن قسمت با اشعه فرابنفش انجام می‌شود.
چسب زیستی مذکور می‌تواند برای توقف خونریزی بیمار طی عمل جراحی قلب و یا در موارد اضطراری مانند مناطق جنگی و یا حملات تروریستی که دسترسی به پزشک محدود است، مورد استفاده قرار گیرد.
در ویدئو زیر می‌بینیم که در ابتدا اشعه فرابنفش سبب فعال شدن ناحیه زخم می‌شود و سپس چسب زیستی در زخمی که در کبد یک خوک ایجاد شده است، استفاده می‌شود.
مواد تشکیل دنده چسب، شامل آب، ژلاتین و مخلوط مواد شیمیایی است که به بافت آسیب دیده تزریق می‌شود.
پس از فعال شدن بافت با اشعه فرابنفش، یک پوشش ضدآب روی زخم به وجود می‌آید.



این چسب حتی روی بافت‌های مرطوب هم مؤثر است بنابراین نیاز به بخیه زدن در بستن زخم را از بین می‌برد.
محققان دانشکده پزشکی دانشگاه "ججیانگ" چین که موفق به توسعه این چسب زیستی شده‌اند، معتقدند که این چسب به نوعی مانند بافت همبند است.
بافت همبند همان بافت پیوندی است که از جمله وظایف آن حفاظت و پشتیبانی از بافت‌های دیگر، ارتباط ساختارهای بدن، مشارکت در تبادل مواد غذایی و ترمیم بافتی است.
پس از تابش اشعه فرابنفش ترکیبات آلی بافت هیدروژل با گروه‌های آمینه پروتئین بافت واکنش نشان می‌دهند و یک پیوند قوی را تشکیل می‌دهند.
چسب ساخته شده توسط محققان چینی توانست حفره‌ای به اندازه‌ی ۶ میلی‌متر در رگ‌های خونی و بافت را تنها در ۲۰ ثانیه ترمیم کند.
نتایج این پژوهش در مجله "Nature Communications" انتشار یافت.


مرورگر شما از ویدئو پشتیبانی نمی‌کند.
   فایل آن‌را از اینجا دانلود کنید: 
  video/mp4


انتهای پیام
