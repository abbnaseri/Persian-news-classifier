با این مچ‌بند از احساس خود باخبر شوید
پژوهشگران "دانشگاه لنکستر"(Lancaster University) بریتانیا اخیراً مچ بندی را توسعه داده‌اند که می‌تواند به کاربران اطلاع دهد در هر زمان چه احساسی دارند.
به گزارش ایسنا، این مچ‌بند به یک حسگر پوستی مجهز است و با تغییر رنگ، گرم شدن، ارتعاش یا سفت شدن به کار اطلاع می‌دهد که چه زمانی احساساتی شده است.
"محمد اومر"(Muhammad Umair)، یکی از نویسندگان این مطالعه و پژوهشگر دانشگاه لنکستر گفت: شناخت احساسات‌مان و نحوه کنترل آنها، مهارت‌های پیچیده‌ای هستند و بسیاری از مردم نمی‌توانند این کار را انجام دهند.
ایده این است که فناوری‌هایی برای کمک به خود توسعه دهیم تا مردم بتوانند در زندگی روزمره خود استفاده کنند. این مچ بندها می‌توانند به عنوان پلی بین ذهن و بدن عمل کرده و افراد را از احساساتشان آگاه کنند.
البته این نخستین باری نیست که مچ بندی برای اطلاع از احساسات ساخته می‌شود زیرا در سال ۲۰۱۶ نیز مچ بندی به نام "The Feel Wristband" معرفی شد که از طریق چند حسگر زیستی احساسات را با ثبت سابقه عاطفی کاربر در گذشته در هر لحظه تجزیه و تحلیل می‌کند. اخیراً نیز آمازون بر روی چنین دستگاهی کار می‌کند.
اومر گفت: هدف این است که به مردم کمک کنیم تا هر زمان از احساسات خود خبر داشته باشند.
به گفته پژوهشگران دانشگاه لنکستر دانستن احساسات مهارت‌های پیچیده‌ای است که برای بسیاری از مردم دشوار است. با داشتن این مچ بند افراد می‌توانند پس از انجام کارهای متفاوتی از قبیل غذا درست کردن، مکالمه با افراد و بازی کردن با حیوانات از احساس خود باخبر شوند.
انتهای پیام
