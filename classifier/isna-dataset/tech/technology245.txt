کنترل تلویزیون با چشم ممکن شد!
شرکت آمریکایی ارائه‌دهنده محصولات و خدمات اطلاعاتی، ارتباطاتی و رسانه‌ای "کامکاست"(Comcast) ویژگی "ردیابی چشم"(Eye-tracking) را به مجموعه‌ای از ویژگی‌های کنترل تلویزیون‌های خود افزوده است که این قابلیت کاربران را قادر می‌سازد تا تنها با نگاهشان، تلویزیون را کنترل کنند.
به گزارش ایسنا و به نقل از دیلی‌میل، شرکت آمریکایی "کامکاست" اخیراً فناوری توسعه داده است که کاربران ناتوان جسمی نیز بتوانند به راحتی و همانند افراد سالم تلویزیون تماشا می‌کنند. فناوری ردیابی چشم این کنترل به افراد ناتوان جسمی اجازه می‌دهد تا تلویزیون را با نگاه خود کنترل کنند.
شرکت آمریکایی "کامکاست" با همکاری سازندگان محبوب سخت افزار ردیاب چشم، تماشای تلویزیون را برای افراد ناتوان جسمی آسان ساخته‌اند که این ویژگی کاربران را قادر می‌سازد تا همه کارهایی که تاکنون با کنترل تلویزیون انجام می‌دادند را با چشم خود انجام دهند. این کارها شامل استفاده از راهنما، ضبط و مرور سایر منوها می‌باشد.
افراد در هر زمان تنها با نگاه کردن به یک دکمه کنترل تلویزیون کامکاست می‌توانند تلویزیون را کنترل کنند.
یکی از ویژگی‌هایی که کنترل کامکاست را محبوب ساخته است، فرمان صوتی است که به بینندگان امکان می‌دهد تا به راحتی تنها با حرف زدن کاری که دوست دارند اعم از عوض کردن کانال تلویزیون را انجام دهند.

انتهای پیام
