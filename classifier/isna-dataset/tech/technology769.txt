قابلیت تشخیص گفتار از حریم شخصی شما محافظت می‌کند
قابلیت تشخیص گفتار "اندروید کیو" گوگل از این پس قادر خواهد بود در زمان واقعی ویدئوها را عنوان‌گذاری کند.
به گزارش ایسنا و به نقل از سی‌نت، گوگل در کنفرانس سالیانه گوگل (Google I/O ۲۰۱۹) از ویژگی جدید "اندروید کیو"(Android Q) رونمایی کرد که می‌تواند بدون نیاز به اینترنت، ویدئوهای خانگی را در لحظه عنوان‌گذاری کند. این قابلیت امکان‌پذیر است زیرا نرم‌افزار "بازشناسی گفتار" گوگل به قدرت پردازش کمتری نیاز دارد.
پس این ویژگی می‌تواند در گوشی و یا رایانه کاربران اجرا شود.
این ویژگی از حریم شخصی بالایی هم برخوردار است و به این معناست که نرم افزار یادگیری ماشین "گوگل" کارآمدتر شده و یکی از مزایای آن افزایش حریم شخصی کاربران بوده است.
نرم‌افزار یادگیری ماشینی باید میزان زیادی از اطلاعات را تجزیه و تحلیل کند که دستگاه‌های اندروید هم این کار را انجام می‌دهند.
مثلاً فایل‌های صوتی آنلاین را به متن یا ایمیل تبدیل می‌کند.
به این ترتیب در این ویژگی جدید کاربر با استفاده از قابلیت تشخیص گفتار، ویدئوها را عنوان‌گذاری می‌کند ولی اطلاعات کاربر را از سیستم رایانش ابری خود پاک می‌کند.
انتهای پیام
