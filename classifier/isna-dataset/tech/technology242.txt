میکاپ مجازی در یوتیوب با استفاده از "واقعیت افزوده"
کاربران یوتویوب از این پس می‌توانند با استفاده از ویژگی "واقعیت افزوده"، روی صورت خود میکاپ مجازی انجام دهند. 
به گزارش ایسنا و به نقل از انگجت، قطعاً برخی از کاربران حوزه مد و زیبایی بیشترین تعداد طرفداران خود را در یوتیوب دارند.
به همین خاطر یوتیوب به شبکه‌ای مهم برای بزرگترین برندهای محصولات لوازم آرایشی در دنیا تبدیل شده است تا به معرفی محصولات خود بپردازند.
حال گوگل یک ویژگی جدید "واقعیت افزوده" در یوتیوب افزوده تا کاربران به صورت مجازی خود را از طریق این اپلیکیشن آرایش کنند.
این ویژگی در حالی انجام می‌شود که کاربر به فردی که در حال آموزش میکاپ است، نگاه می‌کند تا آموزش ببیند و پس از آن به صورت مجازی خود را آرایش می‌کند.
این ابزار صفحه یوتیوب را به دو بخش تقسیم می‌کند و محتوای یوتیوب را در نیمه‌ی بالای تصویر نمایش می‌دهد.
تصویر کاربر نیز با دوربین جلوی گوشی گرفته می‌شود تا فیلترهای واقعیت افزوده نمونه‌های میکاپ مجازی را روی نیمه پایین تصویر به نمایش بگذارند.
این ویژگی با استفاده از "یادگیری ماشین"(Machine learning) می‌تواند طیف کاملی از رنگ‌های پوست را داشته باشد.
گوگل همچنین این ویژگی را به چندین برند برتر لوازم آرایشی تجهیز کرده است که برند مطرح "مک" یکی از آن‌ها است. در آزمایش‌های این ابزار دریافت شد که ۳۰ درصد از کاربران این ویژگی را در اپلیکیشن یوتیوب خود فعال کردند.
انتهای پیام
