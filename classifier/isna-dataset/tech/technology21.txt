مرگ زودرس یک غول!
جف بزوس ۲۵ سال پیش و در سال ۱۹۹۴ میلادی شرکت "آمازون" را تأسیس کرد. از ۲۵ سال پیش تاکنون شرکت آمازون که روز جمعه تولدش بود، پیشرفت‌های گسترده و بزرگی را شاهد بوده است. به نحوی‌ که این شرکت در سال گذشته به ارزشمندترین شرکت جهان تبدیل شد و صاحب خود یعنی "جف بزوس" را به ثروتمندترین مرد جهان تبدیل کرد.
به گزارش ایسنا و به نقل از بیزینس اینسایدر،  اما به نظر می‌رسد که این میلیاردر متقاعد شده که آمازون تا چند سال دیگر محکوم به مرگ خواهد بود.
طی ۶ سال گذشته، جف بزوس ۳ بار راجع به شکست اجتناب‌ناپذیر آمازون صحبت کرد.
چنین سخنرانی‌ برای یک شرکت بزرگ غیرمعمول و عجیب است.
ولی به نظر می‌رسد که ترس از شکست بزوس را در جهت صحبت در مورد آن سوق می‌دهد.
جف بزوس طی این سال‌ها در سخنرانی‌های مختلف از این شکست و نابودی صحبت کرده که در ادامه به برخی از آنها اشاره می‌کنیم.
در سال ۲۰۱۳ میلادی جف بزوس گفت که عمر همه شرکت‌ها کوتاه است. آمازون هم روزی از بین خواهد رفت.
وقتی راجع به نگرانی وی از مرگ آمازون از او سوال شد، پاسخ داد: در این مورد نگران نیستم زیرا می‌دانم که این امر اجتناب‌ناپذیر است.
شرکت‌ها می‌آیند و می‌روند. شرکت‌هایی هم که بسیار بزرگ و درخشان هستند، چند دهه باقی مانده و در نهایت از بین می‌روند.
بزوس اضافه کرد: امیدوارم زمان مرگ آمازون پس از پایان زندگی خودم باشد.
ثروتمندترین مرد جهان در سال ۲۰۱۷ میلادی هم در نامه‌ای جسورانه و تلخ خطاب به سهامداران آمازون گفته بود که سقوط آمازون به تدریج و در فرآیندی سخت و دردآور اتفاق خواهد افتاد.
بنیانگذار آمازون در سال ۲۰۱۸ هم اظهار کرد، پیش‌بینی می‌کنم روزی آمازون شکست خواهد خورد.
وی در گفت‌وگو با شبکه CNBC گفت: در واقع فکر می‌کنم که آمازون آنقدر بزرگ نیست و روزی شکست خواهد خورد.
بزوس ادامه داد، اگر به شرکت‌های بزرگ نگاه کنید می‌بینید که عمر آن‌ها ۳۰ سال به طول می‌انجامد، نه صد سال.
انتهای پیام
