ساخت الگوریتمی که میزان و زمان دقیق مصرف کافئین را مشخص می‌کند
محققان ارتش آمریکا موفق به تولید الگوریتمی شدند که میزان دقیق کافئین برای سرحال ماندن را مشخص می‌کند.
به گزارش ایسنا و به نقل از کوارتز، کافئین بهترین ماده‌ای است که می‌تواند به هنگام صبح ما را سرحال کند. ولی زیاده‌روی در مصرف این ماده می‌تواند سبب بروز عصبانیت در فرد شود.
آیا تاکنون برای شما پیش آمده که بدانید چه میزان از مصرف کافئین شما را هوشیار می‌کند و زیاده‌روی کردن در مصرف این ماده از چه حدی بیشتر، می‌تواند عواقب منفی برای شما به دنبال داشته باشد؟
حال محققان ارتش آمریکا یک ابزار مبتنی بر وب به نام "۲B-Alert Web" ساخته‌اند که می‌تواند برای بهینه‌سازی مصرف کافئین مورد استفاده قرار گیرد.
هدف ارتش آمریکا از ساخت این ابزار این بود که سربازان، خلبانان و کارکنانش حتی با وجود بی‌خوابی هم هوشیار باشند و دقیقاً مشخص شود که چه زمانی و چه مقدار کافئین باید مصرف شود تا عملکرد ذهنی افراد به بهترین حالت ممکن باشد.
تجزیه و تحلیل سازندگان این الگوریتم نشان می‌دهد که با این ابزار میزان هوشیاری افراد ۴۰ درصد بیشتر و در عین حال مصرف کافئین ۴۰ درصد کاهش می‌یابد.
الگوریتم مذکور در یک ابزار با دسترسی آزاد است. کاربران هم باید چندین عامل دیگر مانند "میزان اوج هوشیاری در بیداری و خواب" و "حداقل و حداکثر میزان مصرف کافئین" را مشخص کنند.
نتایج این پژوهش در مجله "Sleep" انتشار یافت.
انتهای پیام
