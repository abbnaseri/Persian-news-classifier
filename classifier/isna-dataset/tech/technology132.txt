کنسرسیومی با حضور ۴۰ شرکت برای هوش مصنوعی
۴۰ شرکت فناوری دنیا در یک کنسرسیوم شرکت کردند تا به بررسی هوش مصنوعی و کمک مطلوب‌تر آن به بشر بپردازند. 
به گزارش ایسنا و به نقل از انگجت، شرکت‌هایی از قبیل فیسبوک و گوگل کنار هم گرد آمدند تا برای هوش مصنوعی ارزیابی‌های محک‌زنی انجام دهند.
محک‌زنی، آزمونی برای توان پردازش سامانهٔ رایانه‌ای، شامل سخت‌افزار و نرم‌افزار است که با برنامه‌هایی استاندارد دقت، سرعت، کارایی، قابلیت اطمینان و هزینه را سنجش و اندازه گیری می‌کند.
محک‌زنی‌ها انواع مختلف دارند که ۴ دسته از آن‌ها از اهمیت بیشتری برخوردار هستند. گوشی هوشمند، لپ تاپ، کامپیوتر و دوربین.
این شرکت‌ها آزمون‌های محک زنی را برای ارزیابی عملکرد ابزارهای هوش مصنوعی توسعه می‌بخشند.
این کار با هدف کمک به کسب‌وکارها در زمینه رشد سریع آن‌ها انجام می‌شود.
"پیتر ماتسون" رئیس کل این کنسرسیوم اظهار کرد: معیارهای تشخیص چهره، ترجمه صدا، تشخیص اشیا موضوعاتی هستند که برای کمک به شرکت‌ها بررسی می‌شوند تا در نهایت دریافت شود که کدام یک از این ابزارهای هوش مصنوعی در راستای کمک به شرکت‌ها، عملکرد مفیدتری دارند.
گوشی‌های هوشمند و تراشه‌ها از ابزارهایی هستند که پلتفرم‌های هوش مصنوعی در آن‌ها ارزیابی می‌شود.
انتهای پیام
