مدل‌های فشن که جعلی هستند!
محققان ژاپنی یک جفت سیستم هوش مصنوعی ساختند که می‌تواند مدل‌هایی مجازی از انسان بسازد تا از آن‌ها در صنعت مد و تبلیغات استفاده شود. 
به گزارش ایسنا و به نقل از دیلی‌میل، صنعت مد همواره متهم به استفاده از مدل‌هایی است که استانداردهایی غیرواقعی از زیبایی دارند.
ولی در آینده، خود مدل‌ها هم غیرواقعی و خیالی خواهند بود.
تمامی افرادی که در ویدئو زیر مشاهده می‌کنید، ساختگی هستند و با استفاده از یک جفت هوش مصنوعی که توسط محققان استارتاپ"دیتاگرید"(DataGrid) وابسته به دانشگاه "کیوتو ژاپن" توسعه داده شده است، ساخته شده‌اند.
استارتاپ "دیتاگرید" پیش از این نیز یک سیستم هوش مصنوعی ساخته بود که می‌توانست تصاویر واقعی از چهره انسان بسازد.
این بار هم محققان این استارتاپ الگوریتم‌هایی توسعه دادند که می‌تواند کل بدن انسان را مدل‌سازی کند و آن‌ها را به حالت متحرک درآورد.
محققان ژاپنی در این فناوری در ابتدا تصاویر واقعی مدل‌ها را به سیستم هوش مصنوعی ساخت خود آموزش دادند.
از این یک جفت هوش مصنوعی ساخته شده، به یک هوش مصنوعی وظیفه داده شد که به طور مکرر تصاویر مدل‌های المثنی را طراحی کند. سیستم دوم هم تصاویر ساختگی را از تصاویر انسان‌های واقعی تشخیص می‌دهد.
در نتیجه مدل‌هایی جعلی ساخته شد که از واقعی قابل تشخیص نیستند.

این سیستم هوش مصنوعی که برای اولین بار تصاویری از یک انسان کامل را تصویرسازی می‌کند و تمام جنبه‌های یک انسان جعلی را به تصویر کشید.
این تصویرسازی شامل لباس، مدل مو و حتی طرز ایستادن آن هاست.
تصاویر ساختگی سیستم ساخته شده توسط محققان ژاپنی وضوحی بالا با اندازه‌ای ۱۰۲۴ در ۱۰۲۴ پیکسل دارد.
محققان پروژه اظهار کردند، سیستم ساخت ما می‌تواند مدل‌هایی مجای بسازد که می‌توانند در صنعت تبلیغات، مد و لباس مورد استفاده قرار گیرند.

مرورگر شما از ویدئو پشتیبانی نمی‌کند.
فایل آن‌را از اینجا دانلود کنید: video/mp4

انتهای پیام
