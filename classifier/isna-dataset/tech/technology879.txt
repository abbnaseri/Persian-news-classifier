عکس‌های کمتر دیده شده از ماموریت آپولو ۱۱
تابستان امسال پنجاهمین سالگرد پرتاب فضاپیمای آپولو ۱۱ به ماه است.
به گزارش ایسنا و به نقل از اسپیس، تابستان امسال پنجاهمین سالگرد مأموریتی است که به واسطه آن انسان توانست برای اولین بار در تاریخ روی کره ماه قدم بگذارد.
آپولو ۱۱ مأموریتی بود که منجر به فرود نخستین انسان بر روی کره ماه شد. در این مأموریت که توسط ناسا سازماندهی شده بود، نیل آرمسترانگ و باز آلدرین در ۲۰ ژوئیه ۱۹۶۹ میلادی بر کره ماه فرود آمدند.
فضانورد سوم این مأموریت "مایکل کالینز"، به تنهایی در مدار ماه باقی ماند و تا ۱۵ ساعت دیگر دو فضانورد دیگر به او ملحق شدند. هر سه فضانورد پس از ۸ روز زندگی در فضا، به زمین بازگشتند.
از معروف‌ترین عکس‌هایی که همواره از آپولو ۱۱ به یاد می‌آید تصویر رد پای فضانوردان این مأموریت است.

عکس‌های متعدد دیگری نیز از این مأموریت موجود است و همگان دیده‌اند. ولی عکس‌هایی از این مأموریت وجود دارد که تاکنون دیده نشده و یا کمتر دیده شده‌اند.
حال تصاویر جدیدی از این مأموریت تاریخی در یک کتاب به نوشته یک تاریخ‌دان و خبرنگار منتشر شده است.
نویسنده کتاب در مقدمه آن آورده است که گرچه ما در این کتاب اطلاعاتی راجع به فضانوردان آپولو ۱۱ آورده‌ایم، ولی تمرکز اصلی ما از ژانویه تا اوت ۱۹۶۹ میلادی است. ما خوانندگان را با مراحل آموزش فضانوردان در زمینه زمین شناسی و شباهت آن با سطح ماه آشنا می‌کنیم.
تصاویری که در این کتاب قابل رؤیت است، شامل مراحل پیش از انجام مأموریت است.




انتهای پیام
