قرص قمر از منظر فضا
فضانوردان "اکسپدیشن ۶۰" (Expedition ۶۰)  که تعداد آن‌ها به سه تن می‌رسد و هم‌اکنون در ایستگاه فضایی بین‌المللی هستند، عکس زیبایی از ماه به ثبت رساندند.
به گزارش ایسنا، در هفته‌ی گذشته سه تن از فضانوردان "ایستگاه فضایی بین‌المللی" به زمین بازگشتند.
هم‌اکنون هم فضانوردان مأموریت "اکسپدیشن ۶۰" (Expedition ۶۰) در ایستگاه فضایی بین‌المللی مستقر هستند و در حال گردش به دور زمین هستند.
این فضانوردان هم‌اکنون منتظر ۳ فضانورد جدید هستند که به آن‌ها بپیوندند. تعداد فعلی فضانوردان مستقر در ایستگاه فضایی بین‌المللی به سه تن می‌رسد.
روز دوشنبه "اولگ کانوننکو" فضانورد روسکاسموس فرماندهی ایستگاه فضایی بین المللی را به هموطن خود الکسی آوچینین تحویل داد.
تصویری که این فضانوردان از ماه به ثبت رسانده‌اند و با مردم به اشتراک گذاشتند در فاصله ۲۵۴ مایلی از فراز زمین و بالای اقیانوس آرام و شمال شرقی "گوآم"( Guam) به ثبت رسیده است.
گوآم از قلمروهای آمریکا در اقیانوس آرام است.
کارهای علمی این فضانوردان نه‌تنها به درک بهتر بشر از فضا کمک می‌کند، بلکه می‌تواند برای داشتن زندگی مطلوب‌تر در زمین هم مفید باشد.
انتهای پیام
