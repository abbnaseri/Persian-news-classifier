ربات آتش‌نشانی که به کمک کلیسای نوتردام رفت + فیلم
کلیسای تاریخی نوتردام پاریس با ۸۵۰ سال قدمت، عصر دوشنبه دچار آتش‌سوزی مهیبی شد که این بنای ارزشمند تاریخی را تا مرز نابودی کامل برد.
به گزارش ایسنا و به نقل از دیلی میل، از آنجا که این کلیسا محل استقرار اسقف اعظم پاریس نیز بوده است، وجود آن برای مردم پاریس بسیار مهم بود.
یک ربات آتش‌نشان به نام " Colossus " به ۴۰۰ آتش‌نشان کمک کرد تا نوتردام را از نابودی کامل نجات دهند. دقیقاً زمانی‌که کلیسای جامع نوتردام شروع به آتش‌سوزی کرد، ربات مذکور را به آنجا فرستادند.
وزن ربات " Colossus " یک هزار و ۱۰۰ پوند بوده و قادر به حمل تجهیزات و اسپری آب است.
ربات مذکور به آتش‌نشانان کمک کرد تا بتوانند از سوختن آثار مهم داخل کلیسای نوتردام جلوگیری کنند. ربات "Colossus" قابل کنترل از راه دور است و به شلنگ‌های آب آتش‌نشانی و دوربین مجهز است و به همین دلیل آتش‌نشانان می‌توانند از آن در داخل کلیسای نوتردام نیز استفاده کنند.
ربات یادشده که مقاوم در برابر آب و آتش است، قادر به حمل تجهیزاتی تا بیش از ۱۲۰۰ پوند است. ربات " Colossus " توسط کمپانی فرانسوی" Shark Robotics " طراحی و توسعه داده شده است.
ربات مذکور علاوه بر کمک به کاهش آتش‌سوزی دارای قابلیت‌های مختلفی از جمله حمل و نقل تجهیزات، مصدومین و نیز بررسی مناطق با استفاده ازدوربین اچ دی است.
اکنون ۴۰۰ آتش‌نشان در کلیسای نوتردام حضور دارند. احیای کلیسای جامع معروف یک پروسه طولانی خواهد بود، علی رغم اینکه رئیس‌جمهور فرانسه، "امانوئل مکرون"، اعلام کرده است تا طی پنج سال آینده بازسازی نوتردام تمام خواهد شد.

مرورگر شما از ویدئو پشتیبانی نمی‌کند.
فایل آن‌را از اینجا دانلود کنید: video/mp4

انتهای پیام
