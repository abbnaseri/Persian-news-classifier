مهد میلیاردها ستاره!
ناسا تصویر کهکشانی را منتشر کرده که میلیاردها ستاره جوان را در خود جای داده است.
به گزارش ایسنا، ناسا تصویری از یک کهکشان مارپیچ را منتشر کرده که شمار بسیاری از ستارگان تازه متولد شده در آن به چشم می‌خورند.
"مسیه ۹۸"(Messier 98)، یک کهکشان مارپیچ است که ماده شکل‌دهنده ستاره در آن فراوان است؛ به این معنا که ستاره‌های جدید بسیاری را به وجود می‌آورد. در این کهکشان که از گرد و غبار کیهانی و گاز هیدروژن تشکیل شده، نشانه‌هایی از وجود میلیاردها ستاره‌ دیده می‌شود که در مرکز نورانی آن قرار گرفته‌اند.

مسیه ۹۸، در سال ۱۷۸۱ میلادی توسط "پیر مچین"(Pierre Mechain) کشف شد.
انتهای پیام
