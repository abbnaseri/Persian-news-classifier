هشدار چین به شرکت‌های فناوری خود نسبت به همکاری با آمریکا
دولت چین در واکنش به تهدیدهای آمریکا علیه این کشور و تحریم‌های هواوی به شرکت‌های چینی هشدار داد که حق همکاری با آمریکا را ندارند.
به گزارش ایسنا و به نقل از انگجت، این‌روزها شاهد هستیم که چین از هر طریقی با تهدیدهای آمریکا و سیاست تحریم شرکت "هواوی" مبارزه می‌کند.
یکی از این راه‌ها ترساندن شرکت‌هایی است که مجبورند به این ممنوعیت پایبند باشند.
منابع آگاه نیویورک تایمز گزارش داده‌اند که اگر این شرکت‌ها با محدودیت‌های تجاری دولت ترامپ همکاری کنند، دولت چین واکنش‌های متقابل را در برابر آنها اعمال خواهد کرد.
نیویورک تایمز نوشت: اگر شرکت‌های چینی که در حوزه فناوری فعالیت می‌کنند، هرگونه موافقتی با این سیاست آمریکا داشته باشند، عواقب دائمی آن را هم باید از دولت چین شاهد باشند. همچنین اگر تولیدات خود را به حدی فراتر از تنوع امنیتی معمول برسانند، چین به مجازات آن‌ها خواهد پرداخت.
منابع رسمی دقیقاً اسم هواوی را برای این محدودیت‌ها و تحریم‌ها نبردند. ولی هیچ شکی نیست که شرکت هواوی هم جز این شرکت‌ها است. چین قصد دارد شرکت‌های خود را در معرض خطر مخالفت با سیاست‌های آمریکا قرار دهد تا بتواند کارخانه‌ها و تامین کنندگان چینی را حفظ کند.
انتهای پیام
