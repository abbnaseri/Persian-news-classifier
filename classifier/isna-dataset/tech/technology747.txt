"اندروید اوتو" بروز رسانی شد
گوگل در کنفرانس امسال خود اعلام کرد که یک نسخه جدید و بهتر از "اندروید اوتو" را طراحی کرده که بیشتر شبیه به گوشی هوشمند شده است.
به گزارش ایسنا و به نقل از انگجت، هرساله ما شاهد پیشرفت‌های سیستم عامل "اندروید" هستیم که گوگل سعی می‌کند ویژگی‌ها و طراحی‌های جدیدی را به اندروید اضافه کند.
در کنفرانس سالیانه گوگل(Google I/O ۲۰۱۹) سرویس"اندروید اوتو" گوگل هم بروز رسانی شده است.
"اندروید اتو" یک استاندارد گوشی‌های هوشمند است که توسط گوگل طراحی و توسعه یافته و به گوشی‌های هوشمند اندروید اجازه می‌دهد که از طریق کنسول خودرو روی داشبورد کنترل شوند.
استاندارد "اندروید اتو" به رانندگان اجازه می‌دهد تا نقشه" جی‌پی‌اس"، "سامانه ناوبری خودرو"، "پخش موسیقی"، "پیامک" و "جست‌وجوی وب" را با صفحه نمایش لمسی کنترل کنند.
گوگل در این کنفرانس اعلام کرد که یک نسخه جدید از "اندروید اوتو" که دوباره طراحی شده است، از تابستان امسال روانه خودروها خواهد شد."راد لوپز"( Rod Lopez)مدیر بخش محصولات "اندروید اوتو" گوگل اظهار کرد، کاربران ما همواره تمایل به داشتن مدلی از اندروید اوتو داشته‌اند که بتوانند آن را به خوبی درک کنند.
این در حالی است نسخه‌های قبلی این سیستم در کاربران ایجاد نارضایتی می‌کرد.
در نسخه جدید اندروید اوتو، صفحه نمایشگر خودرو، "گوگل مپ" را برای کاربر به نمایش می‌گذارد تا وی را به مسیر مورد نظر هدایت کند.

نوار ابزاری هم در نمایشگر ایجاد شده که ساعت، میزان باتری و وضعیت اتصال نمایشگر را نشان می‌دهد. می‌توان گفت در این نسخه جدید اندروید اوتو بیشتر امکانات یک گوشی هوشمند را پیدا کرده و چندین اپلیکیشن هم به آن اضافه شده است.
در این نسخه کاربر می‌تواند با یک لمس کوچک به نمایشگر از یک برنامه به برنامه‌ای دیگر رود و یا در زمان زنگ خوردن گوشی خود، با راحتی بیشتری نسبت به قبل تلفن خود را از طریق "اندروید اوتو" پاسخ دهد.
از ویژگی‌های دیگر این نسخه همچنین پیش‌بینی هوا است. به این ترتیب که وضعیت آب‌وهوای مسیری که خودرو طی خواهد کرد توسط اندروید اوتو پیش‌بینی و اعلام می‌شود.

انتهای پیام
