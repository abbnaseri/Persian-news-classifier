خلق یک اثر هنری با همکاری پهپادها + فیلم
چند سال پیش یک شرکت معماری و طراحی با نام مخفف "CRA" پهپادی برای نقاشی روی دیوار ساخت که اکنون مورد استفاده قرار گرفته است.
به گزارش ایسنا و به نقل از گیزمگ، این سیستم پهپاد از " کوادکوپتر " استفاده می‌کند تا با اسپری‌های رنگی روی دیوار نقاشی بکشد.
"کواد کوپترها" یکی از انواع وسایل پهپاد هستند و به دلیل داشتن قدرت مانور فوق‌العاده و پروازهایی با تعادل بالا از کاربردهای بسیار گسترده برخوردارند.
این فناوری به تازگی برای ایجاد یک اثر هنری استفاده شده و به طور همزمان توسط چندین پهپاد روی یک دیوار نقاشی کشیده است.
در این پروژه ایتالیایی در ابتدا از مردم خواسته شد که افکار و ایده‌های خود درباره ظاهر یک شهر را ارائه دهند.
از میان هزار دیدگاه ارسال شده، ۱۰۰ دیدگاه توسط دانشگاه "تورین" و دانشگاه پلی‌تکنیک تورین انتخاب شد تا در نهایت با ادغام این ایده‌ها یک نقاشی کامل و جامع طراحی شود.


این نقاشی توسط ۴ پهپاد که به طور همزمان کار می‌کردند، در دیوار یک کارخانه اتومبیل‌سازی در شهر "تورین" ایتالیا کشیده شد.
مدت زمان پروژه هم ۲ روز به طول انجامید. یک سیستم کنترلی مرکزی هم هر تانک رنگ را هدایت می‌کند.
نقاشی تکمیل شده ۲۱ در ۱۴ متر طول داشت و از سه لایه نقاشی شده با رنگ‌های مختلف تشکیل شده بود. یک لایه، مشکی رنگ است که داستان را تشکیل می‌دهد. لایه قرمز رنگ جوامع و فضاهای شهر تورین را نشان می‌دهد و لایه آبی مایل به سبز هم بیانگر پایان داستان است.
این برای اولین بار است که پهپادها با همکاری یکدیگر اثر هنری ایجاد می‌کنند.



مرورگر شما از ویدئو پشتیبانی نمی‌کند.
   فایل آن‌را از اینجا دانلود کنید: 
  video/mp4


انتهای پیام
