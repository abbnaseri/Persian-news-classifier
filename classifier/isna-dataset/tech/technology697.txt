فضاپیمای شرکت "ویرجین گلکتیک" به نیومکزیکو منتقل می‌شود
شرکت "ویرجین گلکتیک"(Virgin Galactic) اعلام کرد که فعالیت‌های فضاپیمای خود را به "فرودگاه اسپیس پورت آمریکا" منتقل می‌کند.
به گزارش ایسنا و به نقل از انگجت،"ریچارد برانسون" رئیس شرکت "ویرجین گلکتیک" اعلام کرد که برنامه‌های این شرکت به اندازه‌ای پیشرفت کرده است که کارکنان و تجهیزات فضایی آن از "موهاوه" کالیفرنیا به پایگاه تجاری این شرکت در "فرودگاه اسپیس پورت" در "نیومکزیکو" آمریکا انتقال یابد.
ویرجین گلکتیک قصد داشت که اولین آزمایش سرنشین‌دار فضاپیمای "VSS Unity" را در فوریه گذشته انجام دهد. دو ماه پس از اولین پرواز فضاپیما به مدار زمین.
پس از اینکه این شرکت فضاپیما و تجهیزات آن را به "نیومکزیکو" منتقل کند، آخرین مراحل آزمایشی فضاپیما را در آنجا تکمیل خواهد کرد که زمان آن هم در تابستان خواهد بود.
علاوه بر "VSS Unity"، هواگرد "وی‌ام‌اس اوه"(VMS Eve) نیز به "نیومکزیکو" منتقل می‌شود.
در یکی از پروازهای آزمایشی فضاپیما، خود "برانسون" رئیس "ویرجین گلکتیک" نیز به عنوان مسافر شرکت خواهد کرد.
زیرا قصد دارد همزمان با پنجاهمین سالگرد مأموریت "آپولو ۱۱" در ۱۶ ژوئیه به مدار زمین سفر کند.
انتهای پیام
