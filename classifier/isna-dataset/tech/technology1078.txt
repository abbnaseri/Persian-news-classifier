تغییر لوگوی گوگل به اولین تصویر ثبت شده از یک سیاهچاله
گوگل به افتخار ثبت اولین تصویر از یک سیاه‌چاله فضایی لوگوی خود را به عکس این سیاهچاله تغییر داد. 
به گزارش ایسنا، شب گذشته گروهی از محققان خبر از ثبت تصویر یک سیاهچاله فضایی دادند و یکی از بزرگترین رویدادهای فضایی تاریخ بشریت را به اعلام همگان رساندند.
در راستای این رویداد بزرگ و تاریخی، گوگل نیز در لوگوی خود تصویر این سیاهچاله را قرار داد.
گوگل همچنین یک فیلم انیمیشنی کوتاه از تصویر این سیاهچاله که معروف به "هیولا" است را منتشر کرد.
این تصویر توسط گروهی از دانشمندان از سیاه‌چاله موسوم به "ساگیتاریوسA " گرفته شده است و ۴۰ میلیارد کیلومتر قطر دارد که سه میلیون برابر قطر زمین است.
سیاه چاله شکار شده توسط دوربین ستاره شناسان در ۵۰۰ میلیون تریلیون کیلومتری کره‌زمین قرار دارد و تصویرش توسط شبکه‌ای از هشت تلسکوپ در سراسر جهان ثبت شده است.
جرم این سیاه چاله ۶.۵ میلیارد برابر خورشید است و یکی از سنگین‌ترین سیاه چاله‌هایی است که گمان می‌رود وجود داشته باشد. این سیاه چاله واقعاً یک "هیولای واقعی" و سنگین وزن ترین سیاه چاله موجود در هستی است.

انتهای پیام
