مجمع‌الجزایری که از فضا شبیه به اسب دریایی است
یکی از ماهواره‌های آژانس فضایی اروپا تصویر زیبایی از زمین به ثبت رساند که مانند اسب دریایی به نظر می‌رسد. 
به گزارش ایسناو به نقل از آژانس فضایی اروپا، ماهواره "پروبا -وی"( Proba-V) آژانس فضایی اروپا تصویر زیبایی از مجمع‌الجزایر آتشفشانی "گالاپاگوس" و ذخایر آبی اطراف آن به ثبت رسانده است.
این مجمع‌الجزایر در اقیانوس آرام و در ۹۲۶ کیلومتری غرب اکوادور واقع شده است.
جزایر گالاپاگوس و آب‌های اطراف آن یکی از استان‌های اکوادور و همچنین یک پارک ملی و یک منطقه محافظت شده دریایی را تشکیل می‌دهند.
شهرت این جزایر بخاطر گونه‌های جانوری و گیاهی منحصربفردی است که در این جزایر یافت می‌شوند. این گونه‌ها توسط "چارلز داروین" و طی سفر دریایی "بیگل" مورد مطالعه قرار گرفتند.
بررسی گونه‌های این جزیره به ارائه نظریه "انتخاب طبیعی" توسط داروین کمک کرد.
این تصویر رنگی، رنگ‌های متعددی را نشان می‌دهد. رنگ قرمز نشان از گونه‌های گیاهی دارد که روی چندین آتشفشان قرار دارد.

انتهای پیام
