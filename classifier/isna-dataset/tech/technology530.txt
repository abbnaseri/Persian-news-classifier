یک لباس "دیجیتالی" ۹۵۰۰ دلار فروخته شد!
آیا تا به حال برای این که دوستان اینترنتی خود را تحت تأثیر قرار دهید لباس خریده‌اید؟ اکنون شانس خرید لباسی را دارید که تنها به صورت آنلاین و دیجیتالی وجود دارد!
به گزارش ایسنا و به نقل از انگجت، یک استارتاپ هلندی به نام "فابریکنت دپر لبز"(Fabricant Dapper Labs) و یک هنرمند به نام "یوحنا جاسکوسا" اخیراً یک لباس دیجیتال موسوم به "ایریدسنس"(Iridescence) طراحی کرده‌اند که آن را به قیمت ۹۵۰۰ دلار فروختند.
این کار مانند خرید یک لباس در یک بازی ویدئویی نیست، بلکه سازندگان آن را بر اساس یک عکس مناسب از شما لباس را برای شما به صورت دیجیتالی خیاطی می‌کنند و طبیعت آن به عنوان یک دارایی بلاک‌چین، آن را منحصر به فرد می‌کند و به آن ارزشی مانند ارز دیجیتالی می‌دهد.
این لباس همچنین بر اساس الگوهای دو بعدی مورد استفاده برای لباس‌های معمولی طراحی شده است، بنابراین شما می‌توانید یک نمونه واقعی نیز از آن بدوزید.
البته طراحی و فروش چنین لباسی خنده‌دار به نظر می‌رسد و انصافاً تا حدودی نیز هست. هر چقدر هم این لباس واقعی به نظر برسد، وقتی کسی بفهمد واقعی نیست و تنها یک لباس مجازی است ارزش آن از بین می‌رود.
در حالی که قیمت این لباس به اندازه لباس‌های لوکس واقعی است، ممکن است به عقل کسی که چنین هزینه‌ای صرف یک لباس مجازی می‌کند شک کنید.

با این حال برخی از استدلال‌ها هم پشت آن وجود دارد. به عنوان مثال با محیط زیست سازگار است. وقتی قرار است یک لباس را تنها چند بار بپوشید یا فقط برای گرفتن عکس با آن لباس و به اشتراک گذاشتن روی صفحات اجتماعی از آن استفاده کنید، چرا از پارچه‌های فراوان استفاده شود؟
همچنین برای برخی از افراد که چندین شخصیت آنلاین دارند، این راهی است که خود را بدون خرید لباس‌های واقعی به تصویر بکشند.
این لباس‌ها قطعاً چون پارچه‌ای نیستند لزوماً از قوانین فیزیک تبعیت نمی‌کنند.
انتهای پیام
