کاهش تعداد دانشگاه و دانشجو در جمهوری مولداوی
آمارها نشان می‌دهد که تعداد دانشگاه‌ها و دانشجویان "مولداوی" کاهش یافته است.
به گزارش ایسنا و به نقل از یودبلیو نیوز، جمهوری مولداوی کشوری محصور در خشکی در اروپای شرقی است که از غرب با رومانی و از شرق با اوکراین همسایه است.
داده‌ها نشان می‌دهد که تعداد دانشگاه‌ها و دانشجویان این کشور در حال کاهش است.
این در حالی است که این روند کاهشی در مورد دانشجویان با سرعت بیشتری اتفاق می‌افتد.
علت این امر هم این است که دانشجویان این کشور به تحصیل در خارج از کشور بیشتر تمایل دارند.
به این ترتیب طی چند سال آینده دانشگاه‌های بیشتری در "مولداوی" تعطیل خواهد شد.
در دهه ۱۹۹۰ میلادی تعداد دانشگاه‌های این کشور ۵۴ بوده است ولی تعداد آن‌ها به ۲۹ دانشگاه کاهش پیدا کرد که از میان آن‌ها ۱۷ دانشگاه ایالتی و ۱۲ دانشگاه خصوصی هستند.
در همین حال، تعداد دانشجویان هم از حدود ۱۲۰ هزار نفر در سال ۲۰۰۷ میلادی به ۶۰ هزار نفر در این اواخر کاهش پیدا کرده است.
یکی از دلایلی که سبب کاهش تعداد این دانشجویان شده، شرایط تحصیل در آن سوی آب‌ها و دیگر کشورهای اروپایی است که وسوسه برانگیز است.
انتهای پیام
