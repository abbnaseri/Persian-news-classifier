آرامش ماه در فضا
خدمه ایستگاه فضایی بین‌المللی اخیراً تصویری از ماه ثبت کرده‌اند که در آن ماه شکوه و جلال خاصی دارد.
به گزارش ایسنا، ناسا در حساب کاربری خود در اینستاگرام تصویر باشکوهی از هلال ماه را منتشر کرد.
ماه، تنها مکان فراتر از زمین است که انسان‌ها به سطح آن گام نهاده‌اند، در این تصویر آرامشی وصف ناپذیر را در فضا تجربه می‌کند.
تصویر باشکوه جدید ماه توسط خدمه ایستگاه فضایی بین‌المللی ثبت شده است که در آن ماه به زیبایی می‌درخشد.
۸ مه سال ۲۰۱۹، خدمه ایستگاه فضایی بین‌المللی موفق به ثبت تصویری بی‌نظیر از هلال ماه شدند. تصویر مذکور در ابتدای طلوع افتاب که ماه دقیقاً بالای زمین قرار دارد، گرفته شده است.
در سمت چپ تصویر می‌توانید قسمتی از "آرایه‌های خورشیدی"(solar arrays) ایستگاه فضایی بین‌المللی را که در آزمایشگاه مداری متحرک قرار دارد، مشاهده کنید. "آزمایشگاه مداری"(orbital lab) حدود ۲۵۸ مایل (۴۱۵.۲۱۱ کیلومتر) بالاتر از سطح دریای ژاپن قرار دارد. دریای ژاپن یا دریای شرق نام دریایی حاشیه‌ای در بخش غربی اقیانوس آرام است.
انتهای پیام
