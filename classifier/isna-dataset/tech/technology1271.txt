ایلان ماسک از سپر حرارتی "لانه زنبوری" رونمایی کرد
"ایلان ماسک" رئیس و موسس شرکت خصوصی فضایی "اسپیس‌ایکس" با انتشار یک ویدئو در حساب کاربری خود در توئیتر از سپر حرارتی جدید سفینه "استارشیپ" رونمایی کرد.
به گزارش ایسنا، "ایلان ماسک" ساعاتی پیش ویدئویی از تست جدیدترین سپر حرارتی سفینه استارشیپ را در توئیتر منتشر و این بار از سپر حرارتی جدید خود که شبیه به لونه زنبور است، رونمایی کرد.
سیستم خنک‌کننده تعریقی ایده جدیدی نیست، اما شرکت اسپیس‌ایکس قمار بزرگی روی استفاده از این سیستم در موشک استارشیپ که مقصدش مریخ است کرده است.
در این سیستم سوراخ‌های میکروسکوپی روی قسمت بادگیر فضاپیما که با جو درگیر می‌شود، تعبیه شده است و این قسمت دارای دو جداره است که وسط آن از آب یا متان مایع پر می‌شود.
همین‌طور که بادگیر در اثر برخورد با جو داغ می‌شود، مایع از طریق منافذ میکروسکوپی بیرون می‌آید و فلزهای اطراف را خنک می‌کند. این مایع بر اثر شدت گرما تبخیر می‌شود و این کار آنقدر ادامه پیدا می‌کند تا بدنه فولادی فضاپیما کاملاً خنک شود.
انتهای پیام
