خودروهایی که یکدیگر را شارژ می‌کنند+تصاویر
وانت‌ها و شاسی‌بلندهای قدرتمند برقی موسوم به "ریوین"(Rivian) علاوه بر اینکه دارای باتری‌های یدکی هستند، می‌توانند هم‌نوعان خود را نیز شارژ کنند.
به گزارش ایسنا و به نقل از انگجت، وقتی خودروهای برقی همیشه نیاز به شارژ شدن دارند آیا نباید گزینه شارژ یک خودروی برقی با دیگری ممکن شود؟ به نظر می‌رسد این امکان برای وانت‌ها و شاسی‌بلندهای "ریوین" فراهم شده است.
"آر.جی اسکارینج" رئیس شرکت ریوین در یک مصاحبه گفت: شارژ یک ریوین با یک ریوین دیگر به زودی در دسترس قرار خواهد گرفت. وی در مورد چگونگی کار آن توضیح نداد.

"اسکارینج" همچنین تأیید کرد که باتری‌های یدکی و اضافی نیز در این وانت‌ها در دسترس قرار خواهد گرفت. بنابراین اگر نیاز به طی کردن بیش از ۶۵۰ کیلومتر دارید می‌توانید از این باتری‌های کمکی استفاده کنید.
ویژگی‌های اضافه شده به وانت‌های ریوین با عرضه وانت "R1T" به بازار در سال ۲۰۲۰ در دسترس قرار می‌گیرد. با این حال "اسکارینج" تاکید کرد که خودروهای برقی این شرکت هنوز با محدودیت‌های عملیاتی از جمله فناوری باتری‌ها و دیر شارژ شدن آنها، کمبود زیرساخت و آیرودینامیک این خودروها مواجه است اما قصد وی بهره‌گیری حداکثری از فناوری‌های موجود است.


انتهای پیام
