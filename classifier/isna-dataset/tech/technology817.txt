پشت صحنه فیلمبرداری واقعیت مجازی از ایستگاه فضایی+فیلم
تاکنون کمتر از ۶۰۰ نفر به فضا رفته‌اند و افرادی مانند ما همیشه باید در حال حدس و گمان باشند که فضا چگونه می‌تواند باشد. 
به گزارش ایسنا و به نقل از تایم، واقعیت مجازی و واقعیت افزوده، تجربیات غیرقابل تجربه و دسترسی را برای همه در دسترس قرار می‌دهند و این تجربیات در حال حاضر شامل زندگی در ایستگاه فضایی بین‌المللی نیز می‌شود.
ماه دسامبر سال گذشته، نشریه تایم با همکاری شرکت "استودیوی فلیکس و پل"(Felix & Paul Studios) در مونترال توسط کپسول "دراگون" شرکت اسپیس ایکس موفق به ارسال نخستین دوربین واقعیت مجازی ۳۶۰ درجه ۳ بعدی به ایستگاه فضایی بین‌المللی شد.
پس از ارسال دوربین به ایستگاه فضایی بین‌المللی، "دیوید سنت-ژاک"(David Saint-Jacques) فضانورد کانادایی ویدئویی منتشر کرد و در آن گفت: به ایستگاه فضایی بین‌المللی خوش آمدید. در حال حاضر وظیفه من نصب دوربین واقعیت مجازی در اینجا و ثبت تصاویر از اطراف و کارهایی است که در ایستگاه فضایی بین‌المللی انجام می‌دهیم.
دوربین واقعیت مجازی با دیگر دوربین‌هایی که در اینجا نصب شده، متفاوت است زیرا توسط آن می‌توانیم با افراد مستقیماً صحبت کنیم. در واقع ما می‌توانیم همه چیز را بببینیم و بشنویم و آزمایش‌هایی که انجام می‌دهیم را با دیگران به اشتراک بگذاریم. زندگی در ایستگاه فضایی بین‌المللی تجربه‌ای بی نظیر است که به نظر من به اشتراک گذاشتن آن با افراد می‌تواند لذت بخش باشد.
در ویدئوی زیر پشت صحنه تصویربرداری با دوربین واقعیت مجازی ۳۶۰ درجه از ایستگاه فضایی بین‌المللی را مشاهده می‌کنید.


مرورگر شما از ویدئو پشتیبانی نمی‌کند.
   فایل آن‌را از اینجا دانلود کنید: 
  video/mp4


انتهای پیام
