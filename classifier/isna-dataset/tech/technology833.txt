گلدان متحرکی که به سمت نور می‌چرخد
شرکت چندملیتی ژاپنی "تی. دی.کی"(TDK) گلدان بونسای متحرکی توسعه داده که با چرخش به سمت نور باعث میشود تمام جهات و زوایای گیاه نور کافی را جذب کنند.
به گزارش ایسنا، شرکت ژاپنی TDK با استفاده از فناوری هوش مصنوعی گلدانی موسوم به "بونس-هوش مصنوعی"(bons-AI) توسعه داده که این گیاه همراه با گلدان متحرکش به سمت هر مکانی که نور کافی باشد حرکت می‌کند.
این گیاه یک بونسای تعاملی است که دارای حسگرهای محوری و خطوط ال. ای. دی در اطراف گلدان است که با داشتن این امکانات می‌تواند بهترین مکان برای جذب نور را پیدا کند.
گلدان مذکور دارای حسگر خاکی، حسگر شدت روشنایی، یک سلول خورشیدی قابل شارژ برای تأمین انرژی، یک دوربین کوچک برای کنترل حرکاتش و یک پنل ال. ای. دی است.
گلدان "BONS-AI" با استفاده از سنسور محوری که به ثبات آن کمک می‌کند، به دنبال نور خورشید حرکت می‌کند و هنگامی که آن را پیدا می‌کند، چراغ‌های ال. ای. دی آن به صورت خودکار روشن می‌شود. گلدان مذکور بخشی از "پروژه فردای جذاب"(attracting tomorrow project) شرکت TDK است.
علاوه بر موارد ذکر شده، این گلدان همچنین دارای یک بلندگوی کوچک است که جملات الهام بخشی را به کاربر می‌گوید.


مرورگر شما از ویدئو پشتیبانی نمی‌کند.
   فایل آن‌را از اینجا دانلود کنید: 
  video/mp4


انتهای پیام
