شانس دوباره دانشجویان فقیر برای ورود به دانشگاه "کمبریج"
دانشگاه کمبریج به تازگی اعلام کرده که دانشجویان فقیری که شانس رفتن به این دانشگاه را از دست داده‌اند، می‌توانند شانس دوباره‌ای برای ورود به دانشگاه کمبریج پیدا کنند.
به گزارش ایسنا و نقل از یودبلیو نیوز، دانشگاه کمبریج به تازگی اعلام کرده که دانشجویان فقیر که بهتر از حد انتظارات در امتحانات خود حاضر می‌شوند، شانس دوباره‌ای دارند تا وارد این دانشگاه شوند.
بخش بزرگی از دانشجویان انگلیس قبل از گرفتن نمره سطح A وارد دانشگاه‌ها می‌شوند.
دانشگاه‌ها نیز بر اساس نمراتی که برای دانشجویان خود پیش‌بینی می‌کنند، برنامه‌هایی کاربردی برای دانشجویان در نظر می‌گیرند که شاید روشی بسیار نادرست باشد.
ولی اکنون دانشگاه کمبریج درخواست‌های ارائه شده توسط دانشجویان با پیشینه محروم را مورد بررسی دوباره قرار داده است تا این دانشجویان برای ورود به دانشگاه کمبریج شانسی مجدد داشته باشند. البته باید گفت که نمرات این دانشجویان بهتر از حد انتظار بوده است.
دانشگاه کمبریج تخمین زده که ممکن است در این برنامه تا ۱۰۰ جایگاه برای دانشجویان ارائه شود. این گزارش پس از خبری اعلام شد که نشان می‌داد تنها ۲ درصد از دانشجویان سفید پوست دانشگاه کمبریج فقیر هستند.
انتهای پیام
