تغییر لوگوی گوگل به مناسبت روز جهانی زن
گوگل امروز به مناسبت روز جهانی زن لوگوی خود را تغییر داد و با انتشار جملاتی از زنان بزرگ، این روز را تبریک گفت. 
به گزارش ایسنا، امروز ۸ مارس ۲۰۱۹ میلادی روز جهانی زن است که گوگل نیز به همین مناسبت علاوه بر تغییر دادن لوگوی خود، جملاتی از زنان بزرگ تاریخ از سراسر جهان را منتشر کرد و به ۱۱ زبان مختلف این روز را تبریک گفت.
این جملات خطاب به زنان جهان و در قالب تصاویر و با درج نام نویسندگان آن‌ها انتشار یافته است.
به عنوان مثال یکی از جملاتی که منتشر شد، از یک زن بوکسور هندی به نام "ماری کوم" به این شکل بود: "هیچ‌گاه احساس ضعف نکنید، زیرا شما زن هستید".

روز جهانی زنان بزرگداشتی است که نقطه کانونی در جنبش حقوق زنان است و بسته به مناطق مختلف، تمرکز جشن بر بزرگداشت و دفاع از حقوق زنان برای دستاوردهای اقتصادی، سیاسی و اجتماعی زنان است.
انتهای پیام
