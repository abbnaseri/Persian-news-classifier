شکایت زنان ژاپنی به دلیل "تبعیض جنسیتی" در دانشگاه‌ها
به تازگی یک زن ژاپنی گفته که سه دانشکده پزشکی وی را به خاطر جنسیت‌ و سن رد کرده‌اند.
به گزارش ایسنا و به نقل از یودبلیونیوز، سال گذشته اعلام شد که دانشکده‌های پزشکی ژاپن معمولاً نمرات پذیرش در آزمون ورودی را برای دانشجویان از جمله دانشجویان دختر را دستکاری کردند تا مانع ورود آنها به دانشگاه شوند.
بعضی از دانشگاه‌ها هم به دنبال کاهش تعداد زنان بودند. دانشگاه‌های دیگری هم نسبت به کسانی که نمره پذیرش آن‌ها خوب نبود و یا سن بالایی داشتند، تبعیض قائل شدند.
یک زن ژاپنی هم که در حوزه پزشکی کارمند بود، تصمیم گرفت که در دهه ۲۰ سالگی زندگی‌اش، برای پذیرش در دانشگاه‌های پزشکی درخواست دهد ولی نتیجه این شد که وی از پذیرش در سه دانشگاه توکیو شکست خورد.
پس از رسوایی دانشگاه‌های ژاپن که سال گذشته بر سر زبان‌ها افتاد و موجب انجام تحقیقات دولتی شد، این سه دانشگاه به زن ژاپنی اطلاع دادند که مطمئناً کاهش نمره وی در آزمون ورودی به دلیل سن و جنسیت ناعادلانه بوده است.
این زن گفت: دلیل عدم پذیرش من در این دانشگاه‌ها این بود که من زن هستم! و ۱۸ و یا ۱۹ سال سن ندارم. البته دلیل دیگر هم این است که هیچ‌کدام از اقوام و یا آشنایانم پزشک نیستند.
انتهای پیام
