عکس‌های غیررسمی از آموزش فضانوردان
عکس‌های منتشر شده از فضانوردان معمولا تصاویر رسمی از آن‌هاست؛ اما آموزش فضانوردان، همیشه این‌گونه نیست و لحظه‌هایی در وضعیت‌های خاص قرار می‌گیرند که رسمی نیستند و کمتر عکسی از آنها در این موقعیت‌ها منتشر می‌شود.
به گزارش ایسنا، همه ما عادت کرده ایم که فضانوردان را ضمن تمرین‌های قبل از سفر، در لباس فضایی و یا در مراکز آموزشی و یا شبیه‌ساز سفینه‌های فضایی، ایستگاه‌های فضایی و مشابه آنها ببینیم. این عکس‌ها را می‌توان تصویرهای رسمی منتشر شده از آنها نامید؛ ولی آموزش فضانوردان، همیشه آنگونه نیست و لحظه‌هایی در وضعیت‌های خاص قرار می‌گیرند که رسمی نیستند و کمتر عکسی از آنها در این موقعیت‌ها منتشر می‌شود و به همین دلیل، آموزش و تمرین‌های مردان فضا برای مردم، تصویری متفاوت پیدا کرده و آنها چهره‌ای مافوق عادی پیدا می‌کنند؛ در صورتی که اینطور نیست، آنها هم انسان‌هایی هستند مثل همه ما، مانند ما می‌نشینند، راه می‌روند و زندگی می‌کنند و آموزش‌ها هم همیشه با ابهت نیستند!  عکس‌هایی که می‌بینید صحنه‌هایی است از آموزش فضانوردان که کمتر دیده شده:  در سه تصویر اول "گریسام" و "یانگ"، فضانوردان جمینی -۳ در حال صحبت درباره مأموریت شأن با کارشناسان ناسا هستند؛ البته در حالتی خاص! در عکس بعدی استراحت "چارلز کنراد" بعد از یک تمرین با همکارانش در مورد عملیاتی که باید در پرواز فضایی داشته باشند؛ صحبت می‌کند، البته در وضعیتی غیررسمی! در این عکس همچنین "نیل آرمسترانگ"، "ریچارد گوردون" و "ویلیام آندرس" هم دیده می‌شوند.  اما شاید عکس آخر، شرحی جذاب‌تر داشته باشد. نخستین گروه‌های فضانوردان، از خلبانان طراز اول به حساب می‌آمدند؛ اما همین افراد هم برای سفر به فضا مجبور بودند تن به تمرین‌هایی بدهند که ظاهراً برای خلبان‌هایی در آن سطح خنده دار به نظر برسد. اما بر اساس نظر کارشناسان لازم بود انجام شود. در این عکس "نیل آرمسترانگ" که تا زمان انتخاب شدن برای سفر به فضا، بارها در عملیات هوایی مختلف شرکت داشت، ضمن تمرین فرود با چتر نجات، البته بدون چتر و از بخش باربری یک ماشین در حال حرکت با سرعت کم، خود را به بیرون پرت می‌کند!













انتهای پیام
