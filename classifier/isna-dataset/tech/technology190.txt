فناوری تشخیص چهره را دور بزنید
شرکت‌های هواپیمایی اخیراً از فناوری تشخیص چهره هنگام سوار شدن مسافران در هواپیما استفاده می‌کنند در حالیکه هنوز مقررات این موضوع وضع نشده است، اما جای نگرانی نیست چرا که کاربران با کمک یک سایت می‌توانند شرکت‌های هواپیمایی که از این فناوری استفاده نمی‌کنند را شناسایی کنند.
به گزارش ایسنا، یک گروه حقوق دیجیتال به همین منظور یک ابزاری توسعه داده‌اند که به مسافران کمک می‌کند تا خطوط هوایی که از "فناوری تشخیص چهره"(FRT) در هنگام سوار شدن مسافر در هواپیما استفاده نمی‌کنند را شناسایی کنند.
سایت "AirlinePrivacy.com" به مسافران کمک می‌کند تا پروازهای خود را از خطوط هوایی که می‌دانند از فناوری تشخیص چهره استفاده نمی‌کنند، رزرو کنند.
این گروه می‌گوید که ثبت و ذخیره داده‌های بیومتریک افراد در هنگام سوار شدن به هواپیما می‌تواند برای برخی افراد به دلیل نقض حریم خصوصی آنها به کابوس تبدیل شود.
مقدار زمانی که اسکن چهره کاربران در سیستم می‌ماند مدتها است که نامعلوم است. با این حال، آنچه که شناخته شده است این است که شرکت‌های هواپیمایی گاهی اوقات این اطلاعات را به سازمان‌های فدرال انتقال می‌دهند.
شهروندان غیرآمریکایی می‌توانند اطلاعات بیومتریک خود را توسط "وزارت امنیت میهن ایالات متحده آمریکا"(Department of Homeland Security) تهیه کنند.
استفاده از فناوری تشخیص چهره تاکنون از لحاظ قانونی به رسمیت شناخته نشده است اما با این وجود، بعضی از خطوط هوایی مانند "خطوط هواپیمایی آمریکا"(American Airlines) ، "بریتیش ایرویز"(British Airways) و شرکت هواپیمایی" لوفتهانزا"(Lufthansa) آلمان هنگام سوار شدن مسافران از این فناوری استفاده می‌کنند.
انتهای پیام
