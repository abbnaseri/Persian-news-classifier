امشب همراه ناسا باشید
تقریباً دو سال از آخرین خورشید گرفتگی کامل در ایالات متحده می‌گذرد و اکنون یک خورشید گرفتگی کامل دیگر در راه است که افراد ساکن آمریکای جنوبی قادر به مشاهده آن خواهند بود.
به گزارش ایسنا و به نقل از انگجت، افراد ساکن شیلی و آرژانتین اکنون پس از دو سال می‌توانند امروز این پدیده را مشاهده کنند. به لطف ناسا برخی افراد که قادر به مشاهده این رخداد زیبا نیستند می‌توانند رخ دادن این پدیده را به صورت زنده از سایت ناسا مشاهده کنند.
این خورشید گرفتگی امروز از ساعت ۳ بعد از ظهر به وقت منطقه زمان شرقی(۲۳:۳۰ به وقت تهران) آغاز خواهد شد و تا ۶ بعد از ظهر به وقت منطقه زمان شرقی (۲:۳۰ بامداد) ادامه خواهد داشت.

اکنون با کمک عینک‌های مخصوص خورشید یا ماه گرفتگی(eclipse glasses)، افراد نه تنها می‌توانند به راحتی این پدیده را مشاهده کنند بلکه لحظات لذت بخشی را نیز تجربه کنند.
این خورشید گرفتگی کامل فرصتی منحصر به فرد برای دانشمندان برای مطالعه تابش خورشید و تأثیر آن بر آب و هوای فضا و سلامت فضانوردان فراهم می‌کند.
انتهای پیام
