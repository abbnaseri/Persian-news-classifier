آژانس فضایی اروپا قصد عکاسی از دنباله‌دارها را دارد
"آژانس فضایی اروپا" برای انجام یک مأموریت فضایی منحصر به فرد، چراغ سبز نشان داد.
به گزارش ایسنا و به نقل از انگجت، "آژانس فضایی اروپا"(ESA) قصد دارد برای اولین بار، یک فضاپیمای مرکب را به فضا ارسال کند تا یک دنباله‌دارد را رصد کند.
این مأموریت متشکل از سه فضاپیما خواهد بود که عکس‌های مجزای یک دنباله‌دار از چندین زاویه ثبت شده را از هم جدا خواهد کرد.
در سال ۲۰۱۷ میلادی، تلسکوپ فضایی هابل ناسا شیرجه دنباله‌دارها را در ستاره جوان HD 172555 در فاصله ۹۵ میلیون سال نوری از زمین شناسایی کرد.
ستاره HD 172555 سومین سیستم فراخورشیدی است که ستاره‌شناسان توانسته‌اند دنباله‌دارهای متمرد محکوم به فنا را در اطراف آن شناسایی کنند. همه سیستم‌های کشف شده تاکنون کمتر از ۴۰ میلیون سال داشته و جوان محسوب می‌شوند.
عکس‌هایی که توسط فضاپیماهای آژانس فضایی اروپا رصد خواهد شد، برای ساخت یک مدل سه‌بعدی استفاده می‌شود.
آژانس فضایی اروپا امیدوار است که موادی از اعماق منظومه شمسی را شناسایی کند.
قرار است این فضاپیمای مرکب در سال ۲۰۲۸ میلادی سوار بر تلسکوپ فضایی " Ariel" به فضا ارسال شود.
زمانی‌که این فضاپیما به هدف خود رسید، سه فضاپیمایی که در قالب یک فضاپیما بودند، از یکدیگر جدا شوند تا دید بهتری پیدا کنند.
این مأموریت از این حیث منحصر به فرد به حساب می‌آید که این برای اولین بار است که از ملاقات یک دنباله‌دار با درون منظومه شمسی عکس گرفته می‌شود.
آژانس فضایی اروپا امیدوار است دنباله دارهایی را پیدا کند که از زمان تشکیل ستاره‌ها و سیارات تغییر چندانی نداشته‌اند.
این امر می‌تواند بینش جدیدی نسبت به دنباله‌دارهایی که در حال رفتن به مرکز منظومه شمسی هستند، فراهم کند.
انتهای پیام
