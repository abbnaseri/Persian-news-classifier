ایستگاه فضایی هند تا سال ۲۰۳۰ در مدار قرار خواهد گرفت
رئیس سازمان تحقیقات فضایی هند(ndian Space Research Organization /ISRO) اعلام کرد که این سازمان قصد دارد تا سال ۲۰۳۰ ایستگاه فضایی خود را در مدار قرار دهد. 
به گزارش ایسنا؛ دکتر کائیلا ساوادیو سیوان(Kailasavadivu Sivan) گفت: ما پس از پرتاب آزمایشی گاگانانی(Gaganian) – سفینه سرنشین‌دار هند-، اجرای برنامه سرنشین‌دار را آغاز خواهیم کرد و در ادامه هند قصد دارد ایستگاه فضایی خود را ایجاد کند."
براساس گفته سیوان، مطابق با طرح اولیه، در این ایستگاه ۲۰ تنی، فضانوردان هند می‌توانند ۱۵ تا ۲۰ روز فعالیت داشته باشند.
سیوان تأکید کرد که هند قصد ندارد از هیچ کشوری برای اجرای این طرح کمک بگیرد. تا امروز تنها آمریکا، روسیه و چین کشورهایی هستند که ایستگاه فضایی در مدار قرار داده‌اند و اگر برنامه‌های هند به درستی پیش برود این کشور چهارمین کشور خواهد بود.
نارندرا مودی(Narendra Modi)، نخست وزیر هند طی یک سخنرانی به مناسبت روز استقلال در ۱۵ اوت ۲۰۱۸ گفت، این کشور تا سال ۲۰۲۲ همزمان با هفتاد و پنجمین سالگرد استقلال خود، سفینه سرنشین‌دار خود را به مدار خواهد فرستاد.
در پایان ماه دسامبر سال گذشته، دولت هند بودجه ۱۰۰ میلیارد روپیه(حدود ۱.۴۳ میلیارد دلار) برنامه گاگانیان را تصویب کرد. این پرواز برای دسامبر ۲۰۲۱ برنامه‌ریزی شده است و هند تصمیم دارد که سه فضانورد - دو مرد و یک زن – را با آن به فضا بفرستد.
انتظار می‌رود که مسکو دهلی نو در این برنامه کمک کند. سفیر هند در روسیه(Bala Venkatesh Varma) در مصاحبه‌ای با ریانووستی پیشتر گفته بود که کار مشترک دو کشور در این جهت از سال ۲۰۱۹ آغاز خواهد شد.
انتهای پیام
