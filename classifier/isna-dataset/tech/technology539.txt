فضانوردان پرواز آزمایشی سفینه دراگون در مسکو
رابرت بنکین و داگلاس هورلی دو فضانورد آمریکایی که قرار است اولین پرواز آزمایشی سرنشین‌دار سفینه دراگون متعلق به شرکت اسپیس ایکس را به انجام برسانند برای آشنایی با بخش روسی ایستگاه فضایی بین‌المللی به مسکو سفر کردند. 
به گزاش ایسنا، طبق برنامه پیش‌بینی شده، آنها یک هفته در مرکز آموزش فضانوردان روسیه در زوزدنی گارادوک(شهر ستاره‌ای) اقامت خواهند داشت و طی این مدت با نمای کلی بخش روسی ایستگاه فضایی بین‌المللی و چگونگی کار دستگاه‌های ایستگاه فضایی بین‌المللی آشنا خواهند شد. آنها همچنین قرار است وظیفه خدمه ایستگاه فضایی بین‌المللی در شرایط اضطراری و حوادث غیرمترقبه را آموزش ببینند. پرتاب آزمایشی سرنشین‌دار سفینه دراگون برای ماه ژوئیه ۲۰۱۹ برنامه ریزی شده بود و بنکین و هورلی باید در ماموریت ۱۴ روزه خود به ایستگاه فضایی بین‌المللی، سامانه‌های این سفینه را آزمایش می‌کردند اما پرتاب سفینه در نتیجه بررسی کارشناسان، طی آزمایش سامانه‌های دراگون در آوریل ۲۰۱۹، به طور نامحدود به تعویق افتاد. زمان پرتاب این ناو بستگی به پرتاب مأموریت آزمایشی سفینه سی.اس.تی -۱۰۰ شرکت بوئینگ دارد که قرار است اولین پرواز سرنشین‌دار آمریکا را بعد از ژوئیه ۲۰۱۱ باشد.

رابرت بنکین و داگلاس هورلی در زوزدنی گارادوک در کنفرانسی مطبوعاتی شرکت کردند و به سولات خبرنگاران پاسخ دادند. رابرت بنکین در جواب این سوال که چرا پرواز آنها به تاخیر افتاده گفت هر سفینه جدیدی نیاز به بررسی‌های همه جانبه دارد.
دراگون گرچه پروازهای بدون سرنشین داشته اما برای ماموریت‌های سرنشین‌دار، حساسیت‌های خاصی وجود دارد به همین دلیل تا اطمینان کافی وجود نداشته باشد، کارشناسان اسپیس ایکس اجازه پرواز نخواهند داد.
خبرنگاری از داگلاس هورلی درباره هدف سفرشان به روسیه سوال کرد. وی پاسخ داد: ایستگاه فضایی بین‌المللی، یک مجتمع مداری مشترک است و فضانوردانی که در آن فعالیت و یا به آن سفر می‌کنند، در کنار آموزش‌های اختصاصی مربوط به سفینه و یا بخش خودشان، یک سری آموزش‌های مشترک هم باید ببینند.
هدف از سفر ما به شهرک ستاره‌ای آشنایی با بخش‌های روسی این ایستگاه است و تمرین مشترک با فضانوردان روسیه در مورد وضعیت‌های خاص تا هر کدام با وظایف خود در صورت بروز وضعیت اضطراری آشنا باشیم. همچنین فعالیت های مشترکی که با همکاری هم باید انجام دهیم.
رابرت بنکین، سرهنگ نیروی هوایی آمریکا، دو پرواز فضایی را در سال‌های ۲۰۰۸ و ۲۰۱۰ بر عرشه شاتل اندوور انجام داده است که حدود یک ماه طول کشید و در جریان آنها شش بار راهپیمایی فضایی داشت که تقریباً ۳۷ ساعت طول کشید.
داگلاس هورلی، افسر بازنشسته نیروی دریایی آمریکا نیز دو مأموریت فضایی را با کیهان پیماهای اندوور و آتلانتیس در سالهای ۲۰۰۹ و ۲۰۱۱ انجام داد و حدود ۲۹ روز را در فضا گذراند.


انتهای پیام
