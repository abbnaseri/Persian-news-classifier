استراحتگاه دست هنگام کار با موس ساخته شد+فیلم
شیوه استفاده ما از موس و کیبورد رایانه در طول این سال‌ها تغییر نکرده است، اما این بدان معنا نیست که ما باید در هنگام استفاده از آنها درد و ناراحتی را تجربه کنیم.
به گزارش ایسنا و به نقل از گیزمگ، واقعیت زندگی مدرن این است که تقریباً هر روز ساعت‌ها مقابل رایانه می‌نشینیم و در حالی که شانه‌ها جمع شده‌اند و مچ دست در هنگام استفاده از موس خسته می‌شود و غیره با آن کار می‌کنیم. رایانه‌ها و فناوری به بخشی جدایی ناپذیر از زندگی ما تبدیل شده‌اند، اما درد و رنجی که بدن ما بر اثر استفاده از آنها متحمل می‌شود باید برطرف شود و باید به فکر یک راه حل برای رفع همه این خستگی‌ها و دردها بود.
اکنون یک شرکت اسلوونیایی یک پد ارگونومیک قابل اتصال به میز رایانه موسوم به "Mouzen" را طراحی کرده است که مانع از خسته شدن شانه و دست می‌شود و بخشی از مشکلات کار طولانی با رایانه را برطرف می‌کند.
طراحی بدیع و بی‌نقص این محصول باعث می‌شود ضمن ایجاد راحتی در استفاده از رایانه، جاگیر و مشکل‌ساز نباشد. Mouzen شما را قادر می‌سازد موقعیت مچ دست و بازوی خود را در هنگام کار با موس رایانه بهینه‌سازی کنید.

به لطف فناوری ERGOFlow شما دست خود را روی پد مخصوص این محصول می‌گذارید و درحالی که موقعیت صحیح قرارگیری دست را حفظ می‌کنید قادر به حرکت آزادانه و راحت دست و مچ خود هستید، بدون اینکه خود را در معرض آسیب قرار دهید.
امروزه آسیب‌های فیزیکی ناشی از استفاده مداوم از رایانه رایج شده و دانشمندان در حال مطالعه میزان ضرر نشستن طولان مدت در مقابل رایانه و عوارض آن هستند.
بیش از ۱۰۰۰ ساعت برای تحقیق و توسعه Mouzen وقت صرف شده است و پس از ساخت هفت نمونه اولیه، محصول نهایی در حال حاضر آماده تولید است. این محصول در سه رنگ سیاه و سفید، سفید و خاکستری فضایی عرضه می‌شود. در ساخت آن نیز از مواد مقاوم استفاده شده است.

نصب Mouzen نیز بسیار آسان است و تنها شش ثانیه طول می‌کشد و تقریباً روی هر میز کاری نصب می‌شود. این محصول یک آچار آلن برای تنظیم با میز همراه دارد.
پد نگهدارنده این محصول دارای چندین کمک فنر، ضربه‌گیر و صداگیر است که باعث می‌شود کاربران با خیال راحت دست خود را آزادانه حرکت دهند.


مرورگر شما از ویدئو پشتیبانی نمی‌کند.
   فایل آن‌را از اینجا دانلود کنید: 
  video/mp4


انتهای پیام
