رصد ستاره‌هایی که بزرگتر از خورشید هستند
رصدخانه "سوفیا" ناسا موفق به رصد ستاره‌هایی غول‌پیکر شده است که تاکنون دیده نشده بودند. 
به گزارش ایسنا و به نقل از ناسا، رصدخانه استراتوسفری اخترشناسی فروسرخ موفق به ثبت این تصویر زیبا از ستاره‌ها پس از تشکیل آنها شده است.
این ستاره‌های غول‌پیکر چندین برابر بزرگ‌تر از خورشید هستند و می‌توانند با آزادسازی مقادیر بسیار زیادی از انرژی‌های کیهانی، تشکیل ستاره‌های اطراف خود را تحت تأثیر قرار دهند.
نورهایی که در تصویر مشاهده می‌شود نیز مربوط به تشکیل این ستاره‌ها است. بسیاری از این ستاره‌ها تاکنون رصد نشده بودند.
رصدخانه استراتوسفری اخترشناسی فروسرخ که مشهور به"سوفیا"(SOFIA) است، در سال ۲۰۰۷ میلادی تأسیس شد. این رصدخانه هوایی متعلق به مرکز هوافضای آلمان و ناسا است و بر روی یک فروند هواپیمای بوئینگ ۷۴۷ مدل "اس پی" سوار است.

انتهای پیام
