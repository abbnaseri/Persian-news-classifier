بازیافت زباله با رباتی که حس لامسه دارد
محققان دانشگاه "ام‌آی‌تی" یک ربات ساخته‌اند که حس لامسه دارد و می‌تواند زباله‌ها را بازیافت کند. 
به گزارش ایسنا و به نقل از انگجت، اصولاً کار بازیافت زباله به علت خطرات ایمنی و یکنواختی که دارد، امری دشوار است.
در این راستا محققان دانشگاه " MIT CSAIL" رباتی ساخته‌اند که کار بازیافت زباله را انجام می‌دهد.
ولی مسئله اینجاست که ربات‌ها نمی‌توانند تفاوت میان زباله‌ها مثلاً یک لوله مقوایی با یک قوطی را تشخیص دهند.
به همین دلیل محققان این پروژه به ربات‌ها حس لامسه بخشیده‌اند.
این ربات که "روسایکل"( RoCycle) نام گرفته است، با استفاده از حسگرهایی که در دست خود دارد، ماهیت و جنس زباله را شناسایی می‌کند و بر طبق آن زباله را بازیافت می‌کند.
حسگر دیگری نیز که در ربات وجود دارد، اندازه شیء را اندازه‌گیری می‌کند.
دو حسگر فشار هم که در دست ربات تعبیه شده‌اند، میزان نرمی جسم مورد نظر را تشخیص می‌دهند.
"روسایکل" می‌تواند وجود فلزات در زباله را نیز تعیین کند.
دست‌های ربات از ماده‌ای "آکستیک" تشکیل شده است. آکستیک‌ها در هنگام اعمال تنش کششی عمودی، برخلاف مواد معمول، در راستای عمود بر نیروی وارده، ضخیم‌تر می‌شوند.
استفاده از این ماده در دست ربات باعث می‌شود که پویایی دست این ربات نسبت به دست معمولی رباتیک بیشتر باشد.
ساخت این ربات می‌تواند فضایی ایمن‌تر برای بازیافت زباله را ایجاد کند و علاوه بر آن هزینه‌های شهرها را کاهش دهد.


مرورگر شما از ویدئو پشتیبانی نمی‌کند.
   فایل آن‌را از اینجا دانلود کنید: 
  video/mp4


انتهای پیام
