با این عینک آهنگ گوش کنید
شرکت "نورث" به تازگی عینک هوشمند ساخت خود را بروزرسانی کرده و ویژگی‌های منحصر به فردی در آن افزوده است. 
به گزارش ایسنا و به نقل از ورج، شرکت "نورث"( North) که عینک‌های هوشمند می‌سازد، در هفته جاری اعلام کرده که عینک هوشمند "نورث فوکال" خود را بروزرسانی کرده است.
در نسخه بروزرسانی شده این عینک کاربران قادر خواهند بود با استفاده از عینک، در هدفون و یا دستگاه شنیداری دیگر، به جست‌وجوی آهنگ بپردازند، اسم آهنگ و خواننده را ببینند و حجم صدا را کم و زیاد کنند.
این کارها با استفاده از یک حلقه کنترلی همراه عینک انجام می‌شود که در داخل انگشت کاربر جای می‌گیرد.
از نکات جالب این عینک هوشمند این است که اگر فردی در حال رانندگی باشد، خاموش می‌شود.
کاربران همچنین می‌توانند از طریق میکروفن داخلی عینک یادداشت‌های صوتی خود را ضبط کنند. پس از آن صدای آنها به سرورهای شرکت ارسال می‌گردد تا در آنجا پردازش شوند.
در نهایت این صداها رونویسی شده و نسخه متنی آنها به کاربر ارسال می‌شود.

انتهای پیام
