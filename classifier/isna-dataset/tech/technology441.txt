رباتی نرم برای اکتشافات فضایی + فیلم
محققان آمریکایی رباتی ساخته‌اند که به چندین سیستم کنترلی نیازی ندارد.
به گزارش ایسنا و به نقل از انگجت، اصولاً استفاده از ربات‌های نرم روشی قوی و کارآمد برای دستیابی به اتوماسیون محسوب می‌شود. ولی این ربات‌ها پیچیدگی خاص خود را دارند و علاوه بر هزینه بالای آن‌ها، به سیم‌های متعددی هم نیازمندند.
حال محققان دانشگاه "هاروارد" رباتی نرم توسعه داده‌اند که تحت فشار هوا کنترل می‌شود و به سیستم‌های کنترلی چندگانه نیازی ندارد.
عملکرد ربات به این نحو است که لوله‌های هوا به پاهای ربات وصل می‌شود که در اندازه‌های گوناگون طراحی شده‌اند.
این لوله‌ها تصمیم می‌گیرند که عملکرد پای رباتیک به چه نحوی صورت گیرد.
مثلاً اگر می‌خواهید که ربات به سمت جلو بخزد، تنها کافی است که هوا را به مجموعه صحیح لوله‌ها وارد کنید تا ربات به حرکت درآید.
طرح آزمایشی این ربات نرم فعلاً به صورت یک چارچوب متقارن ساده است و در حال حاضر نیازمند یک منبع خارجی از هوا است.
سادگی و تعداد کم قطعات ربات باعث می‌شود که برای انواع مختلف وظایف مورد استفاده قرار گیرد؛ وظایفی که پیش از این برای ربات‌های نرم غیرعملی بوده است.
از میان کاربردهای این ربات مقرون به صرفه می‌توان به استفاده از آن در اکتشافات فضایی، تحقیقات و عملیات نجات اشاره کرد.

مرورگر شما از ویدئو پشتیبانی نمی‌کند.
فایل آن‌را از اینجا دانلود کنید: video/mp4

انتهای پیام
