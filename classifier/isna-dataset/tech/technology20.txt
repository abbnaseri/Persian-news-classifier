روایت تصویری از مراحل آماده سازی کاوشگر "چاندرایان۲"
چند روز قبل از پرتاب کاوشگر تحقیقاتی "چاندرایان -۲"(Chandrayaan-۲) این کاوشگر مراحل آخر آماده‌سازی خود را طی می‌کند.
به گزارش ایسنا و به نقل از تک‌تو، کاوشگر تحقیقاتی "چاندرایان -۲"(Chandrayaan-۲) دومین مأموریت هند به ماه است که قرار است در تاریخ ۱۵ ژوئیه سال جاری از طرف "سازمان پژوهش‌های فضایی هند"(ISRO) به فضا پرتاب شود.
"چاندرایان -۲" حامل یک فرودگر و کاوشگر خواهد بود. فرود روی ماه برای تاریخ شش یا هفت سپتامبر برنامه‌ریزی شده است.
این فضاپیما بالغ بر ۳.۸ تن وزن دارد. این مأموریت شامل یک فرودگر، یک مدارگرد و یک "کاوشگر مستطیلی"(rectangular rover) است که نیروی آنها توسط انرژی خورشیدی تأمین می‌شود. داده‌های جمع‌آوری شده توسط کاوشگر به فرودگر ارسال خواهند شد و سپس این داده‌ها برای تجزیه و تحلیل به سازمان پژوهش‌های فضایی هند ارسال خواهند شد.
گفتنی است مأموریت "چاندرایان -۱" ۱۰ سال پیش انجام شد.









انتهای پیام
