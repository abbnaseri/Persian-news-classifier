عرضه رابط کاربری تازه‌نفس برای نمایشگرهای هوشمند توسط گوگل
شرکت گوگل یک بروزرسانی رابط کاربری نمایشگرهای هوشمند جدید و شخصی‌تر عرضه خواهد کرد که برای استفاده از آن لزوماً نیازی به نمایشگر هوشمند مخصوص گوگل موسوم به "نست"(Nest) نیست.
به گزارش ایسنا و به نقل از انگجت، گوگل در کنار معرفی نمایشگر هوشمند جدید خود به نام "Nest Hub Max" یک رابط کاربری آپدیت شده برای نمایشگرهای هوشمند عرضه خواهد کرد که کاربران برای تجربه آن لزوماً نیازی به این دستگاه جدید نخواهند داشت.
شرکت گوگل ویژگی‌های جدید نمایشگر هوشمند خود موسوم به "Nest Hub Max" را هفته گذشته در کنفرانس سالیانه خود معرفی کرد.
اکنون سایت تخصصی ناظر بر محصولات شرکت گوگل موسوم به "9to5Google" کشف کرده است که گوگل رابط کاربری تازه‌ای را برای این نمایشگر هوشمند و احتمالاً دستگاه‌های ثالث عرضه خواهد کرد.
تغییرات ظاهری به خصوص در صفحه پس‌زمینه و هنگام قفل بودن دستگاه مانند کوچک شدن آیکون وضعیت آب و هوا و بزرگ شدن ساعت ایجاد شده است اما این تغییرات فقط به این‌ها محدود نمی‌شود.
گوگل از تشخیص چهره برای نشان دادن پیام‌های شخصی و یادآوری‌ها در صفحه اصلی هنگام تماشای دوربین استفاده خواهد کرد.
انتهای پیام
