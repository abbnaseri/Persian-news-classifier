ال.جی با ۲ دانشگاه معروف همکاری می‌کند
شرکت "ال.جی" به تازگی اعلام کرد که با دانشگاه‌های "کارنگی‌ملون" و " تورنتو" در خصوص پرورش متخصصان حوزه هوش مصنوعی قرارداد همکاری امضا کرد.
به گزارش ایسنا و به نقل از کوریا تایمز، شرکت ال. جی در راستای افزایش توانایی‌های خود در فناوری‌های آتی، با مسئولان دانشگاه‌های " کارنگی ملون"( Carnegie Mellon) آمریکا و "تورنتو"( Toronto) کانادا قرارداد همکاری امضا کرد.
در این برنامه همکاری متخصصانی در حوزه هوش مصنوعی تربیت خواهند شد.
شرکت ال. جی اعلام کرد که قرار است با همکاری این دو دانشگاه مشهور، برنامه‌های تحصیلی ارائه دهد و به صدور گواهی‌نامه بپردازد.
این غول فناوری اخیراً ۱۲ نفر از شرکت را انتخاب کرده که در این برنامه شرکت کنند.
قرار است این ۱۲ نفر به مدت ۱۶ هفته توسط یک استاد از این دو دانشگاه سرپرستی شوند و یک پروژه که در رابطه با سیستم هوش مصنوعی مبتنی بر صدا است را توسعه دهند.
از دیگر پروژه‌های این همکاری، توسعه سیستم کنترلی مبتنی بر هوش مصنوعی و یا فناوری تصویر خوانی مبتنی بر هوش مصنوعی است.
اگر تربیت این افراد به خوبی انجام شود، به متخصصان ال. جی در این حوزه تبدیل خواهند شد.
دانشگاه " کارنگی ملون" در سال ۲۰۰۲ میلادی برای اولین بار در جهان یک برنامه ارشد و دکتری در حوزه "یادگیری ماشین" ارائه داد.
دانشگاه تورنتو نیز در حوزه هوش مصنوعی تحقیقات گسترده‌ای انجام داده است.
گفتنی است این شرکت کره‌ای پیش از این هم همکاری‌هایی با این دو دانشگاه داشته است.
انتهای پیام
