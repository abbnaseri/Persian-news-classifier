برنامه‌های "مردآهنی" برای پاکسازی زمین
رابرت جان داونی جونیور(Robert John Downey, Jr) بازیگر و خواننده آمریکایی با کمک فناوری هوش مصنوعی قصد دارد سیاره زمین را پاکسازی کند.
به گزارش ایسنا، داونی جونیور سال آینده با کمک گروهی به نام "ائتلاف ردپا"(Footprint Coalition) زمین را با کمک هوش مصنوعی پاکسازی خواهند کرد.
این بازیگر هالیوودی، می‌خواهد شخصیت "تونی استارک" خود در مجموعه فیلم‌های دنیای سینمایی مارول (MCU) را به واقعیت تبدیل کند. آنتونی ادوارد "تونی" استارک شخصیتی است که توسط رابرت داونی جونیور در مجموعه فیلمهای دنیای سینمایی مارول (MCU)، بر اساس شخصیت مارول کامیکس که به همین نام شناخته می‌شود، بازی شده است. در این فیلم‌ها، تونی استارک، صنعتگر و مخترع نابغه است که مدیرعامل شرکت صنایع استارک است.
این بازیگر نقش "مرد آهنی" اخیراً اعلام کرده است که قصد دارد از فناوری هوش مصنوعی و ربات‌ها برای پاک سازی این سیاره استفاده کند.
جونیور در کنفرانس "ریمارس"(re:MARS) آمازون در لاس وگاس اعلام کرد که برای پاکسازی زمین با استفاده ربات‌ها و فناوری نانو مشتاق است و آنها طی این برنامه می‌توانند این سیاره را تا یک طی دهه آینده پاکسازی کنند.
داونی گروه "ائتلاف ردپا" را از نظر مالی حمایت کرده است و این گروه کار خود را رسماً از ماه آوریل سال آینده آغاز خواهند کرد. این ستاره سری فیلم‌های "انتقام‌جویان"(Avengers) در ادامه افزود که وی تا ۱۱ سال آینده بودجه این گروه را تأمین خواهد کرد.
اطلاعات زیادی درباره عملکرد دقیق این ائتلاف وجود ندارد و آنها تاکنون تنها وبسایت https://footprintcoalition.com/ را راه اندازی کرده‌اند. افراد طرفدار محیط زیست و زمین می‌توانند با ثبت نام در این سایت از آخرین اخباری که این گروه در آینده انجام خواهند داد، باخبر شوند.
یکی دیگر از موضوعاتی که رابرت جان داونی جونیور در کنفرانس به آن پرداخت هوش مصنوعی بود. وی گفت او و همسرش "سوزان داونی"(Susan Downey) در حال ساخت مستندی درباره هوش مصنوعی هستند. این برنامه هشت قسمتی در آینده در سرویس ویدئوی پولی جدید یوتیوب موسوم به "یوتیوب قرمز"(YouTube Red) منتشر خواهد شد. هر قسمت این برنامه یک ساعته به زوایای متفاوت از تأثیر هوش مصنوعی بر زندگی ما می‌پردازد.
انتهای پیام
