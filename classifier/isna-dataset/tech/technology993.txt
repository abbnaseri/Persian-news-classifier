سریع‌ترین و کندترین تپ‌اخترها کدامند؟
تپ اخترها(Pulsar) ستاره‌های نوترونی چرخانی هستند که با سرعت بسیار زیادی دوران می‌کنند و پالس‌های مداومی از انرژی تابشی به همراه خطوط میدان مغناطیسی قوی را از خود منتشر می‌کنند. برخی از تپ‌اخترها نیز پرتوهای ایکس تابش می‌کنند.
به گزارش ایسنا، تمام تپ اخترها ستاره‌های نوترونی هستند و تقریباً ۲۰ کیلومتر یا ۱۲ مایل قطر دارند.
تپ اختری که در تصویر مشاهده می‌کنید، "SXP ۱۰۶۲ " نام دارد و بر خلاف باقی ستاره‌های نوترونی که با سرعت بسیار زیادی دوران می‌کنند، این تپ اختر بسیار آهسته و هر ۱۸ دقیقه یک بار می‌چرخد.
اما برخلاف تپ اختر "SXP ۱۰۶۲ " که بسیار آهسته می‌چرخد، تپ اختر" PSR J۱۷۴۸-۲۴۴۶ad" سریع‌ترین تپ اختر است چرا که این تپ اختر هر ثانیه، ۷۱۶ بار می چرخد.


ستاره‌های نوترونی در حقیقت بقایای هستهٔ ستارهٔ منفجر شده‌ای هستند که حجم کوچک و چگالی بسیار بالایی دارند. برای نمونه تپ‌اختری به قطر ۲۰ کیلومتر ۱٫۵ برابر جرم خورشید را در خود جای داده‌است. تپ‌اخترها هنگام تولد دمایی در حدود چند میلیون درجه سلسیوس دارند و بلافاصله شروع به سرد شدن می‌کنند. نحوه و سرعت سرد شدن نیز به مواد تشکیل دهنده و چگالی آن‌ها بستگی دارد.
انتهای پیام
