تغییر لوگوی گوگل به مناسبت روز جهانی کارگر
امروز گوگل به مناسبت " روز جهانی کارگر" لوگوی خود را تغییر داد.
به گزارش ایسنا، امروز اول ماه مه مصادف با ۱۱ اردیبهشت، روز جهانی کارگر است.
روز جهانی کارگر یک جشن و مراسمی کارگری و از سوی طبقات کارگر است که هر ساله در روز اول ماه مه برگزار می‌شود.
در این روز بسیاری از حزب‌های گوناگون تظاهرات و راهپیمائی‌های خیابانی برگزار می‌کنند.
ده‌ها سال است که در این روز، در کشورهای مختلف به استثنای آمریکا، کانادا و چند کشور کوچک مراسم ویژه برگزار می‌شود.
مناسبت اول ماه مه به عنوان روز کارگر به این لحاظ بوده‌است که در چهارم ماه مه سال ۱۸۸۶ و در چهارمین روز اعتصاب و تجمع کارگران آمریکایی در شهر شیکاگو، پلیس به روی آنان آتش گشود که شماری کشته و عده‌ای مجروح بر جای گذاشت.
در پی آن هم چهار تن اعدام شدند. کارگران اعتصابی خواستار تعدیل شرایط کار و کاهش ساعات روزانه کار از ده ساعت به ۸ ساعت بودند.
گوگل نیز به مناسبت این روز ارزشمند لوگوی خود را تغییر داد.


انتهای پیام
