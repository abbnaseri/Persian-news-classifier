اسپیکرهای هوشمند مردسالاری می‌کنند!
بنابر نظرسنجی جدید ساعت "YouGov"، دستگاه‌های هوشمند خانگی در تشخیص مردان بهتر از زنان عمل می‌کنند.
به گزارش ایسنا و به نقل از دیلی میل، در نظرسنجی ۶۷ درصد صاحبان زن اسپیکرهای هوشمندی مانند "الکسا" و "گوگل" از عملکرد پاسخگویی این اسپیکرها ناراضی بودند و این د ر حالی بود که تنها ۵۴ درصد صاحبان مرد از پاسخگویی آنها رضایت نداشتند.
این نظرسنجی همچنین نشان داد گرچه مردان با دستگاه‌هایشان گستاخانه رفتار می‌کنند اما دستگاه آنها مشکلات کمتری در پاسخگویی دارند.
براساس نتایج نظرسنجی، پاسخگویی دستگاه‌های هوشمند به مردان بهتر از زنان است و این در حالی است که زنان با دستگاه‌های خود بهتر برخورد می‌کنند. تقریباً نیمی از زنان (۴۵ درصد) آنها پس از استفاده از دستگاه‌ها از آنها تشکر می‌کنند اما تنها ۳۰ درصد مردها این کار را انجام می‌دهند.
بیش از نصف مردان (۶۶ درصد) با دستگاه‌های خود هیچ مشکلی نداشتند که این مردسالاری این دستگاه‌ها را نشان می‌دهد چرا که تنها ۳۲ درصد زنان از این دستگاه راضی بودند.
"دلیپ رائو"(Delip Rao)، مدیرعامل و بنیانگذار شرکت"آر ۷ اسپیچ ساینسز "(R۷ Speech Sciences) که هوش مصنوعی برای درک گفتار استفاده می‌کنند، گفت: این دستگاه‌ها بیشتر متوجه فرکانس صدای یک شخص می‌شوند تا تن صدای او، و این به آن معنا است که "بسامد پایه" برای مردان در حدود ۱۲۰ هرتز و برای زنان ۲۰۰ هرتز است.
"بسامد پایه "(F۰) از مفاهیم آکوستیک است. بسامد پایه صوت، پایین‌ترین صوت ایجاد شده توسط هر شخص و در واقع صوت تولید شده پیش از تشدید است که برحسب هرتز اندازه‌گیری می‌شود. بسامد پایه در مدت زمان تولید گفتار، الگوی آهنگ را تشکیل می‌دهد. میانگین بسامد پایه طی گفتار محاوره‌ای در مردان میان ۱۰۰ تا ۱۵۰ هرتز و در زنان بین ۱۸۰ تا ۲۵۰ هرتز است.
انتهای پیام
