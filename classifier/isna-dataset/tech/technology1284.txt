ابداع یک فناوری که استخوان‌ها را بازسازی می‌کند!
یک شرکت تجهیزات پزشکی یک فناوری هوشمند بازسازی استخوان موسوم به "اوسیوفیبر" ابداع کرده که استخوان‌ها را بازسازی می‌کند.
به گزارش ایسنا و به نقل از مدگجت، شرکت "اوسیو"(Ossio) که سازنده دستگاه‌های پزشکی است، به تازگی از تاییدیه یک فناوری جدید خبر داده است.
این فناوری به تازگی تاییدیه سازمان غذا و داروی آمریکا را دریافت کرده است.
شرکت "اوسیو" فناوری را توسعه داده که به بازسازی هوشمند استخوان‌ها می‌پردازد.
این فناوری که "اوسیوفیبر"(OSSIOfiber) نام دارد پس از آسیب‌دیدگی استخوان‌ها و جراحی‌های ارتوپدی مورد استفاده قرار می‌گیرد و استخوان‌ها را بازسازی می‌کند.
این پلتفرم از پلیمر رزین زیستی به همراه الیاف معدنی طبیعی تشکیل شده و خواص بیومکانیکی آن به حداکثر رسیده است.
"اوسیوفیبر" از انجام جراحی‌های حذفی بعدی جلوگیری می‌کند و سبب رشد طبیعی استخوان‌ها می‌شود.
این محصول به مدت زمان ۲۴-۱۸ ماه در بدن سازگار باقی می‌ماند.
تجاری‌سازی این فناوری فعلاً در نواحی‌ای مانند پا و مچ پا انجام شده است و این محصول برای نواحی مذکور قابل استفاده است.

مرورگر شما از ویدئو پشتیبانی نمی‌کند.
فایل آن‌را از اینجا دانلود کنید: video/mp4

انتهای پیام
