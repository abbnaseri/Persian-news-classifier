اولین راهپیمایی فضایی زنان فضانورد
فضانوردان زن مقیم ایستگاه فضایی بین المللی در تاریخ ۲۹ مارس برای اولین بار اقدام به راهپیمایی فضایی خواهند کرد.
به گزارش ایسنا و به نقل از انگجت، پس از گذشت پنج دهه از فضاپیمایی انسان و پا گذشتن "ادوارد اچ.وایت" به فضا در تاریخ ۳ ژوئن ۱۹۶۵ در نهایت نوبت به اولین راهپیمایی فضایی بدون حضور مردان رسیده است.
ناسا تأیید کرده است که فضانوردان "آن مک‌کلاین"(Anne McClain) و "کریستینا کخ"( Christina Koch) برای اولین بار در تاریخ ۲۹ مارس به یک ماجراجویی ۷ ساعته زنانه در خارج از ایستگاه فضایی بین المللی خواهند پرداخت.

آن مک‌کلاین
تمام فضانوردان آمریکایی که تا آخر ماه مارس در ایستگاه فضایی بین المللی قرار دارند حاصل کلاس‌های سال ۲۰۱۳ ناسا هستند و برای اولین بار است که زنان ۵۰ درصد از خدمه ایستگاه را تشکیل می‌دهند.

کریستینا کخ
ممکن است در آینده نزدیک شاهد راهپیمایی فضایی زنان از جانب کشورهای دیگر نباشیم، چرا که به عنوان مثال خدمه ۲۰۱۸ کشور روسیه تماماً از مردان تشکیل شده است.
انتهای پیام
