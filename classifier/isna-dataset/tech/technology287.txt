هرجا برویم پرچم کشورمان همراه ماست
"مرکز پروازهای فضایی گادرد" در حساب کاربری خود در اینستاگرام با انتشار تصاویری، گفته است ما هر جا که برویم پرچم‌مان همراهمان است.
به گزارش ایسنا، هر کجا که برویم، هر کجا که کاوش کنیم، پرچم ایالات متحده آمریکا را با خود حمل می‌کنیم این جمله‌ای بود که "مرکز پروازهای فضایی گادرد" در حساب کاربری خود در اینستاگرام با انتشار چند تصاویر نوشت. مرکز پروازهای فضایی گادرد به همین منظور تصاویری را که طی مأموریت‌های مختلف، پرچم ایالات متحده را حمل کرده و تصویری را با آن ثبت کرده‌اند، منتشر نمود.

۱. "جیمز. اچ.نیومن"(James H. Newman) فضانورد آمریکایی ناسا در سفینه شاتل فضایی و در حالیکه تلسکوپ فضایی هابل در پشت آن قرار داشت طی "مأموریت سرویس بی 3"(Servicing Mission ۳B) در پنج مارس ۲۰۰۲ کنار پرچم ایالات متحده آمریکا تصویری از خود ثبت کرد.

۲. فضانوردان در هنگام آزمایش سپر خورشیدی "تلسکوپ فضایی جیمز وب" در اکتبر ۲۰۱۴ تصاوی از خود ثبت نمودند که در آن نیز می‌توانیم پرچم ایالات متحده را مشاهده کنیم. تلسکوپ فضایی جیمز وب یک تلسکوپ فضایی است که قرار است جانشین تلسکوپ فضایی هابل شود. تلسکوپ فضایی جیمز وب وضوح و حساسیت بسیار بالایی را در مقایسه با هابل فراهم خواهد کرد و گستره وسیعی از تحقیقات در زمینه‌های نجوم و کیهان‌شناسی را فراهم می‌کند، از جمله مشاهده برخی از وقایع و اجرام دوردست در جهان مانند شکل‌گیری و تکامل اولین کهکشان‌ها.

۳. فضانوردان در حال نصب آنتن و آرایه‌های خورشیدی بر روی فضاپیمای "اسیریس-رکس"(OSIRIS-REx) هستند تا پس از نصب آن را به تأسیسات فضایی لاکهید مارتین منتقل کنند. اُسیریس-رِکس یک مأموریت برنامه‌ریزی شده ناسا برای بررسیِ سیارک و بازگرداندن نمونه است. راه‌اندازی این پروژه برابر برنامه‌ریزی قبلی، در ۸ سپتامبر ۲۰۱۶ بدون تأخیر انجام شد. کاوشگر اُسیریس-رکس در این مأموریت «بررسی و بازگشت» یک نمونه (برگرفته از سیارک ۱۰۱۹۵۵ بن‌نو که قبلاً مأموریت ۱٬۹۹۹ آر کیو ۳۶ نامیده شده بود)، و یک سیارک کربنی است را در سال ۲۰۲۳ برای تجزیه و تحلیل دقیق با خود به زمین خواهد آورد.

۴. خلبان ناسا هنگامیکه در حال پرواز بر فراز کوه‌های شرق گرینلند طی مأموریت"Operation IceBridge" در ۱۴ آوریل سال ۲۰۱۲ بود، تصویری از خود که لباسی با تصویر پرچم آمریکا بر تن داشت، منتشر نمود. هدف وی طی این مأموریت اندازه گیری توده یخ شمالگان بود. توده یخ شمالگان(Arctic ice pack) به پوشش یخ اقیانوس شمالگان و نواحی پیرامون آن گفته می‌شود. توده یخ شمالگان تحت تأثیر چرخه فصلی منظم تغییر کرده و بر اثر ذوب یخ‌ها در فصل‌های بهار و تابستان به کم‌ترین مقدار خود در میانه سپتامبر رسیده و سپس در پاییز و زمستان افزایش می‌یابد. پوشش یخ تابستانی در شمالگان در حدود ۵۰ درصد پوشش زمستانی است.

۵. تصاویر پرچم ایالات متحده آمریکا در "ایستگاه جنوبگان آمونسن–اسکات"(National Science Foundation’s Amundsen-Scott South Pole Station) نصب شده است. ایستگاه جنوبگان آمونسن–اسکات ایستگاهی تحقیقاتی متعلق به ایالات متحده آمریکا است که در نقطه قطب جنوب در قاره جنوبگان ساخته شده و جنوبی‌ترین نقطه با سکنه بر روی کره زمین به شمار می‌رود.
انتهای پیام
