موفقیت "استارشیپ" تکنولوژی در تحویل کالا با پیک رباتیک
شرکت "استارشیپ تکنولوژی" توانست تاکنون ۵۰ هزار کالا را با استفاده از پیک‌های رباتیک به دست مشتریان برساند. 
به گزارش ایسنا و به نقل از انگجت، هنوز که هنوز است، استفاده از ربات‌هایی که به تحویل کالا می‌پردازند، در دامنه کوچکی استفاده می‌شود و استفاده از آنها گسترده نشده است.
اما این روزها نشانه‌هایی وجود دارد که حاکی از آن است که استفاده از این‌گونه ربات‌ها در حال گسترش است.
شرکت "استارشیپ تکنولوژی"(Starship Technologies) به تازگی اعلام کرده که "ربات پیک" این شرکت موفق شده ۵۰ هزار تحویل بار داشته باشد.
اولین زمان تحویل محصول توسط ربات‌های پیک این شرکت در سال ۲۰۱۸ میلادی در انگلیس آغاز شد.
این شرکت همچنین به این موضوع نیز مفتخر است که ربات‌های آن تاکنون بیش از ۲۰۰ هزار مایل مسافت را طی کرده‌اند.
ربات‌های مذکو ر، به دوربین‌های ۳۶۰ درجه و حسگرهای مافوق صدا مجهز هستند تا بتوانند به صورت خودکار به مقصد سفر کنند. هنگامی که ربات به مقصد تعیین شده می‌رسد، هشداری به تلفن همراه کاربر ارسال می‌شود تا از رسیدن آن با خبر شود.

می‌توان گفت این تعداد تحویل محصول توسط ربات‌ها چندان هم بزرگ و چشمگیر نیست زیرا شرکت‌های دیگر تعداد بالاتری از تحویل کالا توسط ربات‌ها را به مشتریان ارائه داده‌اند.
به عنوان مثال شرکت "فدکس"(FedEx) در ماه فوریه روزانه ۱۵ میلیون بسته را به دست مشتریان رسانده است.
شرکت "دومینو"(Domino) نیز روزانه بیش از ۲ میلیون پیتزا را با استفاده از ربات‌ها به دست مشتریان می‌رساند.

انتهای پیام
