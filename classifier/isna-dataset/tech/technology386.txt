خودروهای خودران می‌توانند مالک را زیر نظر داشته باشند
شرکت‌های سازنده اتومبیل‌های خودران در آینده می‌توانند از اطلاعات شخصی کاربران از طریق فناوری‌های مکان‌یابی و ناوبری باخبر شوند.
به گزارش ایسنا، هنگامی که ما به اتومبیل‌های خودران فکر می‌کنیم، تنها نکته‌ای که نظر ما را جلب می‌کند راحتی رانندگی با این خودروها است زیرا می‌توانیم تا رسیدن به مقصد به راحتی ایمیل‌هایمان را چک کنیم و یا برنامه مورد علاقه خود را مشاهده کنیم اما آیا تاکنون به این فکر کرده‌اید که شاید این خودروها بتوانند به اطلاعات خصوصی شما نیز دست یابند؟
اتومبیل‌های خودران جدید در کنار راحتی که برای کاربران فراهم می‌آورند از اطلاعات خصوصی آنها نیز آگاه می‌شوند.
آیا شرکت‌های سازنده اتومبیل‌های خودران تصمیم می‌گیرند از طریق فناوری‌های مکان‌یابی و ناوبری در آینده از اطلاعات شخصی کاربران آگاه شوند که اگر چنین باشد خودروی راحت شما تبدیل به ابزاری برای جاسوسی خواهد شد.
"لوئیس اف آلوارز لئون"(Luis F. Alvarez León) استادیار جغرافیا "کالج دارتموث" ایالات متحده آمریکا گفت: اتومبیل‌های خودران جدید در آینده از یک حالت جدید برای نظارت رونمایی خواهند کرد. با استفاده از سیستم موقعیت یاب جهانی خودرو، ابزار ناوبری و سایر مکانیزم‌های جمع آوری اطلاعات خودرو، شرکت‌ها قادر خواهند بود تا اطلاعات بسیار مهمی درباره عادات، مسیرهای مسافرت و علایق کاربران به دست آورند.
وی افزود: این اطلاعات شخصی، موقعیت مکانی و داده‌های مالی می‌تواند توسط شرکت‌های سرمایه‌گذاری و کسب درآمد خریداری شوند. اما فقط مکان‌های شما نیست که ردیابی می‌شود بلکه شبکه‌های اجتماعی که کاربران درون خودرو آنها را چک می‌کنند نیز ردیابی می‌شوند.
گرچه اکنون نرخ فروش خودروهای خودران در حال افزایش است اما با وجود این اخبار آیا باز هم می‌توان انتظار داشت که در آینده نیز افراد نسبت به خرید آنها مشتاق باشند؟
یافته‌های این مطالعه در مجله "Surveillance and Society" منتشر شد.
انتهای پیام
