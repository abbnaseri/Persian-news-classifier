تقویت‌کننده مرکزی "فالکون هوی" گم شد!
تقویت‌کننده مرکزی موشک "فالکون هوی" به دلیل شرایط نامساعد جوی در فرآیند انتقال گم شد.
ب ه گزارش ایسنا و به نقل از دیلی‌میل، شرکت "اسپیس ایکس"(SpaceX) اعلام کرد که تقویت‌کننده مرکزی موشک "فالکون هوی"(Falcon Heavy) گم شده است. به گفته این شرکت، شرایط نامساعد جوی، عامل سقوط تقویت‌کننده مرکزی فالکون هوی بوده است و موجب شده که این قسمت هنگام انتقال به ساحل فلوریدا گم شود.

اسپیس ایکس در هفته گذشته، نسبت به ارسال فالکون هوی به فضا و بازگرداندن سه تقویت‌کننده آن به زمین اقدام کرد. هدف اصلی این پرتاب، بازگرداندن و فرود آوردن موفق سه تقویت کننده جانبی و مرکزی موشک برای نخستین بار بود اما بالا رفتن سطح دریا و ارتفاع امواج، به واژگونی تقویت‌کننده مرکزی موشک و واژگونی آن در دریا منجر شد.

اسپیس ایکس در بیانیه‌ای اعلام کرد: نامساعد بودن دریا موجب شد که تیم احیای اسپیس ایکس نتواند تقویت‌کننده مرکزی موشک را در مسیر بازگشت به بندر "کاناورال"(Canaveral) روی عرشه حفظ کند. بدتر شدن شرایط و افزایش سطح آب نیز به حرکت کردن تقویت‌کننده منجر شد. اگرچه ما امیدواریم که بتوانیم تقویت‌کننده را سالم به پایگاه بازگردانیم اما اولویت ما، همیشه امنیت تیم است.
انتهای پیام
