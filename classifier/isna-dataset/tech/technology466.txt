استفاده از فضاپیمای استارشیپ برای حمل و نقل مسافران زمینی/ تلاش برای سفر در کوتاهترین زمان ممکن
"ایلان ماسک" بنیان‌گذار شرکت فضایی خصوصی اسپیس‌ایکس اعلام کرد می‌خواهد از فضاپیمای جدید خود موسوم به "استارشیپ" به عنوان یک فضاپیمای زیرمداری مافوق صوت برای حمل و نقل مسافر به اقصی نقاط دنیا استفاده کند.
به گزارش ایسنا و به نقل از اسپیس‌ایکس، "ایلان ماسک" بنیان‌گذار و مدیرعامل شرکت اسپیس‌ایکس(SpaceX) می‌خواهد از فضاپیمای استارشیپ (Starship) به عنوان یک فضاپیمای سرنشین‌دار زیرمداری مافوق صوت استفاده کند. ⠀⠀
وی خاطرنشان کرد که اسپیس‌ایکس در حال تحلیل استفاده از فضاپیمای تک مرحله‌ای استارشیپ به عنوان محقق کننده اصلی رؤیای حمل و نقل سریع زمین به زمین از طریق مدار زمین و با با سرعت مافوق صوت است.⠀
در واقع مفهوم حمل و نقل زمین به زمین شرکت فضایی اسپیس‌ایکس در سال ۲۰۱۷ بر روی یک موشک کامل دو مرحله‌ای به نام "BFR" استوار بود که اکنون استارشیپ نامیده می‌شود.

این فضاپیما می‌تواند مسافران را حداکثر ظرف ۳۰ تا ۶۰ دقیقه به هر نقطه دلخواه از زمین حمل کند.⠀
اسپیس‌ایکس می‌گوید به عنوان مثال مردم می‌توانند ظرف مدت حدود ۲۰ دقیقه از شهر نیویورک به شهر لندن سفر کنند یا طی ۴۰ دقیقه از لس‌آنجلس به توکیو برسند. ⠀
انتهای پیام
