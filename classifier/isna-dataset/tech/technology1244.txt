۴ دستگاه هوشمند برای خانه‌تکانی+تصاویر
در بین فناوری‌هایی که اخیرا ابداع شده‌اند چند گجت وجود دارد که کاربران با استفاده از آنها می‌توانند به راحتی منازل خود را تمیز کنند.
به گزارش ایسنا، دیگر وقت آن رسیده که روش‌های سنتی را کنار بگذاریم و با فناوری‌های نوین دنیا که عمل خانه تکانی را آسان می‌کنند، آشنا شویم. در این خبر قصد داریم ۴ گجت هوشمند را که می‌توان از آنها در تمیز کردن منازل استفاه نمود، نمایش و معرفی کنیم.
جارو رباتیک

جارو رباتیک "۶۹۰ Roomba" شرکت "iRobot" بهترین انتخاب برای تمیز کردن اشیا و طبقات است. این ربات دارای سیستم تمیز کننده سه مرحله‌ای است که در اطراف اشیا حرکت و آنها را تمیز می‌کند. همچنین لازم به ذکر است، ربات مذکور به دستورات دستیار صوتی الکسا یا دستیار گوگل نیز پاسخ می‌دهد و قابلیت اتصال به وای-فای را نیز دارد. با هر بار شارژ می‌توان به مدت یک ساعت از آن استفاده نمود. مکش قدرتمند و برس‌های چرخشی اطراف این جارو همگی توسط یک برنامه کنترل می‌شوند و این موضوع آن را یک ربات پیشرفته می‌سازد. ربات "۶۹۰ Roomba" با قیمت ۳۴۹.۹۹ دلار در آمازون موجود است.
دستگاه تصفیه کننده هوا

شرکت "GermGuardian" اخیراً دستگاه‌های تصفیه هوایی را توسعه داده است که مجهز به فیلتر هپا برای جذب ۹۹.۹۷٪ گرد و غبار و آلرژن‌های در اندازه ۰.۳ میکرون، نور فرابنفش برای از بین بردن میکروب‌های هوا و فیلتر زغالی برای جذب بو است. این دستگاه‌ها برای افرادی که به شدت تحت تأثیر آلرژی قرار دارند و یا نسبت به ناخالصی هوا حساس هستند، مناسب است. این دستگاه تصفیه کننده هوا با قیمت ۸۴ دلار در آمازون موجود است.
ربات کف شوی

معمولاً شستن و تمیز کردن طبقات، سرامیک، کاشی‌ها و سنگ‌ها از قسمت سخت تمیزکاری خانه به شمار می‌آیند، اما با وجود این ربات دیگر جای نگرانی نیست چرا که این کف شوی رباتیک می‌تواند حتی به نقاط غیرقابل شستشو همانند اطراف توالت، زیر سینک ظرفشویی و در زیر کابینت رفته و آن نواحی را کاملاً تمیز و درخشان کند. این ربات به طور خودکار روش صحیح تمیز کردن مانند روش کف‌شویی خیس، کف‌شویی مرطوب و کف‌شویی خشک را بر اساس نوع پدی که کاربر به آن وصل می‌کند، انتخاب خواهد کرد. این دستگاه پیش از آنکه به محیط مخصوص به منظور شستشو اسپری کند ابتدا محیط اطراف خود را بررسی می‌کند تا مطمئن شود که اسپری بر روی مبلمان و دیوارها پاشیده نشوند.
این کف‌شوی رباتیک Braava jet ۲۴۰ Robot Mop نام دارد و توسط شرکت iRobot توسعه داده شده است. این دستگاه با قیمت ۱۷۹.۹۹ دلار در آمازون موجود است و قیمت هر بسته ۱۰ تایی پد آن نیز ۷.۹۹ دلار است.
ربات شیشه شوی

از نظر برخی افراد سخت‌ترین و گاهی اوقات حتی خطرناک‌ترین بخش تمیزکاری، تمیز کردن پنجرها است. اما دیگر به جای ایستادن بر روی یک نردبان بلند به منظور تمیز کردن پنجره‌ها می‌توانید از این ربات کمک بگیرید. این ربات قابل کنترل از راه دور است و بنابراین کاربران می‌توانند تعیین کنند که ربات می‌بایست کدام قسمت از پنجره را تمیز کند. ربات مذکور مجهز به پد های میکروفیبر قابل شستشو است که توسط این پدها می‌تواند به طور مؤثر آلودگی‌های سطح شیشه از قبیل تمام لکه‌ها، خاک و گرد و غبار را پاک کند. ربات مذکور "Gladwell Gecko Robot Window Cleaner" نام دارد و با قیمت ۱۴۹.۹۹ دلار در آمازون موجود است.
انتهای پیام
