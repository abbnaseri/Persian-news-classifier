دانشجویان متقلب‌ ۲ سال به زندان می‌روند
بنا بر هشدار وزیر آموزش استرالیا مجازات تقلب در دانشگاه‌های این کشور زندان است. 
به گزارش ایسنا و به نقل از یودبلیو نیوز،"دن تهان"( Dan Tehan) وزیر آموزش استرالیا اخیراً اعلام کرده که اگر دانشجویی در امتحانات تقلب کند، تا ۲ سال به زندان می‌افتد و یا مجبور به پرداخت هزاران دلار جریمه به دولت می‌شود.
البته این جریمه مشمول حال دانشجو و یا هر فردی که وی را در انجام دادن تقلب کمک کند نیز می‌شود.
همچنین هر فردی که دانشجو را در نوشتن مقاله کمک کند نیز خاطی به حساب می‌آید.
در دسامبر ۲۰۱۸ میلادی بود که وزارت آموزش استرالیا نسخه پیش‌نویس این قانون جدید را ارائه داد.
جریمه نقدی که شامل حال دانشجویان خاطی خواهد شد هم ۲۱۰ هزار دلار تعیین شده است.
مسئولین دانشگاه‌های استرالیا اعلام کرده‌اند که طی چند سال اخیر ۷۰ درصد از دانشجویان این کشور به استفاده از سرویس‌های آنلاین تقلب در امتحانات خود مظنون هستند.

انتهای پیام
