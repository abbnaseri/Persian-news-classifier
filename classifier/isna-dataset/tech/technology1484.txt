احتمال ارتباط بین ویروس‌های روده و دیابت نوع 1 
مطالعه اخیر پژوهشگران نشان می‌دهد حضور طولانی ویروس‌ها در روده ممکن است منجر به دیابت نوع ۱ شود.
به گزارش ایسنا، مطالعه جدید پژوهشگران "مرکز عفونت و ایمنی" دانشگاه کلمبیا(CII) و "دانشگاه نیو ساوت ولز" استرالیا نشان می‌دهد که بین سطح بالای انتروویروس‌ها در روده‌های کودکان و "جزیره خودایمنی"(islet autoimmunity) با دیابت نوع ۱ ارتباط وجود دارد.
در این مطالعه، پژوهشگران خون و مدفوع جمع آوری شده از ۹۳ کودک را طی پروژه "VIGR" مورد بررسی قرار دادند.
بررسی نمونه‌های مدفوع ۱۲۹ ویروس را که بیشتر در کودکان مبتلا به "جزیره خودایمنی" را نشان داد.
از میان ۱۲۹ ویروس، پنج انتروویروس نیز وجود داشت. انتروویروس‌ها دسته‌ای از ویروس‌های ssRNA هستند که مرتبط با بسیاری از بیماری‌های انسان و پستانداران است. مطالعات سرم‌شناسی تاکنون ۶۶ نوع انتروویروس انسانی را با استفاده از آنتی بادی آنها شناسایی کرده است.
دکتر "توماس بریز"(Thomas Briese) استاد اپیدمیولوژی و رهبر این مطالعه گفت: انتروویروس‌ها می‌تواند از روده به پانکراس کودک گسترش یابد و سیستم ایمنی بدن را مورد هدف قرار دهد. دانستن انواع ویروس‌ها گامی مهم در جهت ایجاد استراتژی‌های جدید برای پیشگیری و درمان دیابت نوع ۱ است.
دیابت نوع ۱ که در گذشته دیابت وابسته به انسولین نامیده می‌شد و هر سنی را در بر می‌گیرد اما در کودکان و جوانان شایع‌تر است. بدن افراد مبتلا به دیابت نوع ۱ قادر به تولید انسولین کافی نمی‌باشد. این نوع دربرگیرنده ۵–۱۰٪ از انواع دیابت است. در این نوع از دیابت تخریب سلولی سلول‌های بتا در پانکراس اتفاق می‌افتد. در دیابت نوع ۱، پانکراس هیچ انسولینی ترشح نمی‌کند، انسولین هورمونی است که بدن را قادر می‌سازد تا گلوکز موجود در غذا را به انرژی تبدیل کند. چنانچه قند موجود در خون نتواند وارد سلول‌ها شود، در رگ‌ها انباشته شده و نتیجه آن افزایش قند خون است. قند خون بالا به مرور زمان می‌تواند تأثیرات جبران ناپذیری را بر روی اعضای مختلف بدن داشته باشد. با وجود اینکه از دیابت نوع ۱ اغلب به عنوان دیابت دوره نوجوانی یاد می‌شود ولی امکان ابتلای به آن در هر سنی وجود دارد.
یافته‌های این مطالعه در مجله "Scientific Reports" منتشر شد.
انتهای پیام
