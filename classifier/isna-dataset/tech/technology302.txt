تصاویر گوشی پیکسل ۴ گوگل منتشر شد
گوگل در حساب کاربری خود در توئیتر از گوشی هوشمند جدید خود موسوم به "پیکسل ۴ " (Pixel ۴) رونمایی کرد.
به گزارش ایسنا و به نقل از دیلی میل، گوشی هوشمند پیکسل۴ گوگل دارای ۳ لنز تعبیه شده در دوربین پشت است. جزئیات این گوشی تاکنون فاش نشده است اما بنابر گزارش‌ها احتمالاً در ماه اکتبر عرضه خواهد شد.
این محصول علاوه بر طراحی و ظاهری زیبا دارای ویژگی‌های منحصر به فردی نسبت به گوشی‌های هوشمند میان رده "پیکسل ۳ ای"(Pixel ۳A) و "پیکسل ۳ ای ایکس ال "(Pixel ۳A XL) است.
دوربین پشت این گوشی هوشمند مربع شکل است و دارای ۳ لنز است که سبب ثبت تصاویری باکیفیت می‌شود.
بنابر گزارش‌ها اسکنر اثر انگشت در پشت گوشی از بین رفته است و این بدان معنا است که ممکن است این اسکنر در جای دیگر گوشی پیکسل ۴ قرار داشته باشد.
بناب گفته " ۹to۵Google" گوگل قصد دارد تا گوشی جدید خود را به فناوری رادار مجهز کند. این فناوری به کاربران اجازه می‌دهد دستگاه خود را با استفاده از حرکات دست کنترل کنند.
گوگل پیکسل ۴ دارای سیستم عامل "اندروید کیو"(Android Q) خواهد بود. اواخر تابستان یا اوایل پاییز گوگل قرار است از نسخه بعدی سیستم عامل خود موسوم به "اندروید کیو"(Android Q) رونمایی کند. حریم خصوصی در نسخه بعدی سیستم عامل گوگل بیشتر نمایان خواهد بود. طی کنفرانس گوگل ۲۰۱۹ گوگل اعلام کرد که گوشی‌های هوشمند تاشو از نسخه سیستم عامل جدید پشتیبانی خواهند کرد.

نکته قابل توجه این است که ظاهر گوگل پیکسل ۴ بسیار به گوشی" آیفون ۱۱ " که چندی پیش تصاویر آن منتشر شد، شباهت دارد. از گوشی جدید پیکسل ۴ گوگل در ماه اکتبر و طی رویداد "Google Made by Google "رونمایی خواهد شد اما این در حالی است که از آیفون ۱۱ در سپتامبر امسال رونمایی خواهد شد.

گوگل تاکنون گوشی‌های هوشمند میان رده "پیکسل ۳ ا ی"(Pixel ۳A) و "پیکسل ۳ ای ایکس ال"(Pixel ۳A XL) خود را عرضه کرده است. گوشی‌های "Pixel ۳A" و "Pixel ۳A XL" نسخه‌های ارزان‌تر گوشی‌های هوشمند "Pixel ۳"و "Pixel ۳XL" هستند. گوشی‌های مذکور علاوه بر طراحی زیبا و قیمت مناسب دارای دوربین‌هایی با کیفیت فوق العاده هستند. قیمت گوشی‌های"Pixel ۳A" و"Pixel ۳A XL" گوگل به ترتیب ۴۰۰ و ۴۷۹ دلار است. در حال حاضر قیمت گوشی پیکسل ۴ نامعلوم است اما خبرها حاکی از آن است که قیمت آن احتمالاً بالاتر از قیمت گوشی‌های هوشمند میان رده پیکسل ۳ خواهد بود.
انتهای پیام
