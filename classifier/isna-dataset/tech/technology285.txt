ممکن است ردیاب‌های خواب، بی‌خوابی را بدتر کنند
محققان هشدار داده‌اند که اپلیکیشن‌ها و دستگاه‌های ردیاب خواب ممکن است وضعیت بی‌خوابی را بدتر کنند.
به گزارش ایسنا و به نقل از انگجت، در دنیای امروز، یکی از روش‌هایی که برای رسیدگی به وضعیت خواب استفاده می‌شود، ردیاب‌های خواب است.
پیگیری وضعیت خواب توسط این دستگاه‌ها می‌تواند به شما کمک کند که متوجه شوید که طی شب استراحت خوبی داشته‌اید یا خیر.
ولی ممکن است مشکلات شما برخی از شرایط را تشدید کند.
در این راستا محققان هشدار داده‌اند که اپلیکیشن‌ها و دستگاه‌های ردیاب خواب می‌توانند از طریق داده‌های نادرست و اضطراب‌های ناشی از آن، بی‌خوابی را بدتر کرده و یا موجب بروز آن شوند.
البته این به این معنا نیست که دستگاه‌های ردیاب خواب غیرقابل اطمینان هستند. "کونور هنگهان"(Conor Heneghan) از شرکت "فیت‌بیت" مدعی شد که تنها تعداد کمی از کاربران دستگاه‌های ردیاب خواب، با اضطراب‌های ناشی از آن مواجه می‌شوند.
با این وجود می‌توان گفت که دستگاه‌های ردیاب خواب به طور قطعی دقیق نیستند.
مطالعه‌ای که از جانب شرکت "فیت‌بیت"(Fitbit) انجام شد، نشان می‌دهد که دستگاه‌های ردیاب خواب و تجهیزات پزشکی ۷۰ درصد صحیح بوده و انسان‌ها ۹۰ درصد عملکرد صحیح داشتند.
ممکن است نتایجی که این دستگاه‌ها نشان می‌دهند، از یک دستگاه به دستگاه دیگر متفاوت باشد.
انتهای پیام
