"کامیک‌پالوزا ۲۰۱۹" با طعم فضا برگزار شد+تصاویر
"کامیکپالوزا"(Comicpalooza) یک رویداد بزرگ سالانه است که در "مرکز گردهمایی جرج براون" (George R. Brown Convention Center) جنوب ایالات متحده آمریکا و در شهر هیوستون برگزار می‌شود.
به گزارش ایسنا، طی این مراسم افراد می‌توانند لذت خرید کتاب‌های طنز و علمی- تخیلی، انجام بازی‌های جالب و فناوری‌های نوین را تجربه کنند.
رویداد "کامیکپالوزا" ۲۰۱۹ از تاریخ ۱۰ تا ۱۲ مه در شهر هیوستون، تگزاس برگزار شد اما نکته جالب این نمایشگاه حضور برخی فناوری‌های "مرکز فضایی جانسون"(Johnson Space Center) ناسا بود.
بخش "مرکز فضایی جانسون" ناسا امسال در نمایشگاه توجه افراد بسیاری را به خود جلب کرد چرا که طی این رویداد افراد امکان دیدن چند سطح نشین، لباس فضانوردان و از همه مهم‌تر برخی از فضانوردان را از نزدیک داشتند.
برخی از پژوهشگران مرکز فضایی جانسون نیز درباره آمادگی ناسا در رابطه با رفتن به ماه در سال ۲۰۲۴ توضیحاتی دادند.
یکی از نکات مهم درباره این رویداد این است که از انیمیشن "آنیمه" نخستین بار در سال ۲۰۱۱ طی این رویداد رونمایی شد.
"اَنیمه"(Anime) یک سبک از پویانمایی است که خاستگاه آن ژاپن بوده و به‌طور معمول بر مبنای مانگا ساخته می‌شود (که در این صورت انیمانگا نامیده می‌شوند). انیمه‌ها دارای خصوصیاتی از قبیل نقاشی‌های رنگارنگ، شخصیت‌های پرجنب و جوش، داستانی همراه با پیکار و نبرد و اغلب با موضوعاتی خیالی که در آینده رخ می‌دهند، همراه است.












انتهای پیام
