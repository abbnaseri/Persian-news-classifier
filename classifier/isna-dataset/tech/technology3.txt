محل تولد ستاره‌های رنگی و درخشان
ناسا در تصویر روز خود عکسی را با کاربران به اشتراک گذاشت که محل تولد بسیاری از ستارگان را نشان می‌دهد.
به گزارش ایسنا، تلسکوپ فضایی هابل تصویری از یک کهکشان مارپیچی را ثبت کرد که ۷۰ میلیون سال نوری از ما فاصله دارد و ستاره‌های رنگارنگ و درخشان در آن به چشم می‌خورد.
رنگ‌های درخشان نارنجی و صورتی در این کهکشان زمانی تشکیل شده‌اند که گاز هیدروژن به شدت جریان نور در خارج از ستاره‌های تازه متولد در کهکشان واکنش نشان داده است.
این جریان‌های رنگی در میان تاریکی و جریان‌های گرد و غبار قابل رؤیت است.
ستاره شناسان این نشانه‌های تشکیل ستاره‌ها را زمانی‌ که به مطالعه کهکشان‌ها می‌پردازند، بررسی می‌کنند. زیرا میزان تشکیل ستاره‌ها، مکان آن‌ها و تاریخچه آنها سرنخ‌هایی کلیدی درباره این مجموعه‌های بزرگ گرد و غبار در طول زمان ارائه می‌دهد.
کهکشانی که در تصویر مشاهده می‌شود، "NGC 972" نام دارد و در صورت فلکی "بَرّه" قرار دارد.
این صورت فلکی دارای سه ستاره اصلی رنگ پریده به صورت مثلثی مختلف‌الاضلاع است.
"NGC 972" در سال ۱۷۸۴ توسط "فردریک ویلیام هرشل"(Frederick William Herschel) کشف شد.

انتهای پیام
