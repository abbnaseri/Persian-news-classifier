همکاری ربات‌های ذره‌ای در حوزه کشاورزی و دفاعی ممکن می‌شود
پژوهشگران دانشگاه "ام.آی.تی" در بررسی جدیدی توانستند با کمک نیروی مغناطیس، امکان همکاری را برای ربات‌های ذره‌ای فراهم کنند.
به گزارش ایسنا و به نقل از ام. آی. تی نیوز، پژوهشگران دانشگاه "ام. آی. تی" (MIT)، ربات‌های ساده‌ای ابداع کرده‌اند که با اتصال به یکدیگر و تشکیل دادن گروه‌های بزرگ می‌توانند از عهده کارهایی مانند حرکت کردن در اطرف و انتقال اشیا برآیند.
این فناوری موسوم به سیستم "رباتیک ذره‌ای"، مبتنی بر پروژه‌ای است که توسط پژوهشگران دانشگاه‌های ام. آی. تی، "دانشگاه کلمبیا" (Columbia University)، "دانشگاه کرنل" (Cornell University) و "دانشگاه هاروارد" (Harvard University) انجام شده بود. این سیستم، واحدهای دیسک مانند بسیاری را در بر دارد که با کمک نیروی مغناطیس به هم متصل می‌شوند و قابلیت گسترش و اتصال دارند. این ویژگی، امکان کشش و فشار را برای حرکت واحدها فراهم می‌کند. حسگرهای آنبرد که بر مبنای این سیستم ساخته می‌شوند، می‌توانند با قرار گرفتن در معرض تابش نو، فعال شوند، با اتصال به یکدیگر حرکت کنند و از عهده کارهای پیچیده برآیند.
پژوهشگران در بررسی این طرح، مجموعه‌ای از عناصر رباتیک را مورد آزمایش قرار دادند و این عناصر توانستند در برابر نور لامپ فعال شوند و حرکت کنند. ربات‌های شکل گرفته با این روش، می‌توانند کارهای پیچیده‌ای انجام دهند و تولید آنها نیز هزینه زیادی در بر ندارد.
از این ربات‌های جدید می‌توان در حوزه کشاورزی و یا دفاعی استفاده کرد و کارهای پیچیده‌ای را به آنها محول کرد که انسان‌ها از عهده انجام دادن آنها برنمی‌آیند.
هر یک از ربات‌ها می‌توانند با کمک نیروی مغناطیسی خود، با دیگر عناصر رباتیک اطراف ارتباط برقرار کنند و یا به آنها متصل شوند تا کارها را با سرعت بیشتر و کیفیت بهتری انجام دهند.
این پژوهش در مجله " Nature" به چاپ رسید.
انتهای پیام
