رونمایی از طویل‌ترین اتوبوس برقی دنیا
شرکت "BYD" طویل‌ترین اتوبوس برقی جهان را برای استفاده در کلمبیا راه‌اندازی کرده است.
به گزارش ایسنا به نقل از انگجت، شرکت "BYD" از اتوبوسی برقی رونمایی کرد که طویل‌ترین اتوبوس برقی جهان به شمار می‌آید.
این اتوبوس که " K۱۲A" نام دارد، نزدیک به ۲۷ متر طول دارد و می‌تواند تا ۲۵۰ مسافر را حمل کند.
حداکثر سرعت اتوبوس به بیش از ۶۴ کیلومتر بر ساعت می‌رسد و با یک بار شارژ مسافتی بالغ بر ۳۰۰ کیلومتر را طی می‌کند.
اتوبوس " K۱۲A" برای استفاده در کلمبیا ساخته شده و در سامانه اتوبوس‌های تندرو این کشور (BRT) قرار خواهد گرفت.
شرکت BYD طی ۹ سال گذشته بیش از ۵۰ هزار اتوبوس برقی تولید کرده است.

انتهای پیام
