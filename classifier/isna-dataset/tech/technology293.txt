تولید فضاهای مجازی توسط فیسبوک
محققان فیسبوک برای توسعه فناوری‌های واقعیت مجازی و واقعیت افزوده، دو ابزار جدید ساخته‌اند. 
به گزارش ایسنا و به نقل از انگجت،"فیسبوک" به تازگی یک شبیه‌ساز با منبع آزاد و مجموعه‌ای از داده‌ها منتشر کرده که به محققان کمک خواهد کرد سیستم‌های واقعیت افزوده، واقعیت مجازی و دستیارهای مجازی بیشتری را تولید کنند.
دستیارهای مجازی می‌توانند در مورد محیط اطراف خود یاد بگیرند.
فیسبوک یک پلتفرم باز جدید برای تحقیقات مفهومی هوش مصنوعی به نام "AI Habitat" و همچنین مجموعه‌ای از عکس‌های واقعی محیط‌های مختلف به نام "Replica" ساخته است.
محققان با این دو ابزار می‌توانند ربات‌های هوش مصنوعی را به نحوی آموزش دهند که ببیند، عمل کنند، حرف بزنند و برنامه‌ریزی کنند.
مجموعه داده‌ای "Replica" مجموعاً از ۱۸ نمونه فضای اطراف از قبیل اتاق نشیمن، اتاق کنفرانس و خانه دو طبقه تشکیل شده است.

بنابراین محققان می‌توانند در آینده یک ربات هوش مصنوعی را آموزش دهند که در سیستم شبیه‌ساز سه بعدی یک اتاق نشیمن، به درخواست‌هایی مانند "کلید من را بیاور" پاسخ می‌دهد.
امید محققان فیسبوک این است که این سیستم روزی در آینده در ربات‌های واقعی در یک اتاق نشمین واقعی استفاده شود.
سیستم شبیه ساز اتاق نشیمن "Replica" تمام جزئیات دقیقی که ممکن است در یک اتاق نشیمن وجود داشته باشد را دارد.
این شبیه‌ساز سه بعدی عکس‌هایی واقع‌گرایانه دارد به نحوی که حتی سطوح و بافت‌های مورد نظر در اتاق هم با جزئیاتی ظریف در سیستم آورده شده‌اند.
به گفته فیسبوک رعایت دقت در این سیستم برای آموزش ربات‌ها در فضاهای مجازی ضروری است.
انتهای پیام
