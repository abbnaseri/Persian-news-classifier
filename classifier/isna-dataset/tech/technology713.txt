رونمایی از ماهواره‌های افزایش سرعت اینترنت توسط ایلان ماسک
"ایلان ماسک" رئیس شرکت "اسپیس ایکس" شب گذشته در صفحه مجازی خود در توئیتر تصویر ماهواره‌های اینترنتی "استارلینک" را منتشر کرد.
به گزارش ایسنا و به نقل از انگجت، این تصویر بهترین شانس برای دیدن ماهواره‌های اولیه "استارلینک" پیش از پرتاب است.
پست منتشر شده از طرف ماسک ۶۰ ماهواره اول "استارلینک" را نشان می‌دهد که بسته‌بندی شده‌اند و قرار است هفته جاری به فضا ارسال شوند.
" استارلینک یک پروژه توسعه صورت فلکی ماهواره‌ای است که توسط اسپیس‌ایکس به منظور توسعه یک اتوبوس ماهواره‌ای کم هزینه، با کارایی بالا و فرستنده-گیرنده برای پیاده‌سازی یک اینترنت ماهواره‌ای جدید راه اندازی شده است.
به‌طور خاص، استارلینک قرار است "سرویس ارتباطی پهنای باند بی‌سیم" با "دسترسی اینترنت بی‌سیم پر سرعت" باشد که سرویس‌های دیگر نیز به آن افزوده می‌شود.
قرار است تا اواسط ۲۰۲۰ میلادی نزدیک به ۱۲ هزار ماهواره از این پروژه راه‌اندازی شود.
در این تصویر ماهواره‌های استارلینک روی قسمت "پسارگیر" موشک "فالکون ۹" سوار هستند.
در دانش هوافضا، به قطعاتی که برای کاستن مقاومت هوا به هواپیما و غیره الصاق می‌شود، پَسارگیر می‌گویند.

ماسک اخیراً اعلام کرده که پرتاب استارلینک در تاریخ ۱۴ و یا ۱۵ مه سال جاری صورت خواهد گرفت.
پس از این پرتاب، ۶ پرتاب مشابه دیگر نیز انجام خواهد شد تا ماهواره به پوشش پهنای باند "کم" دست یافته و آن را دو برابر کرده و به حد "میانه" برساند.
هدف نهایی اسپیس ایکس این است که از الان تا اواسط ۲۰۲۰ میلادی، نزدیک به ۱۱ هزار ماهواره "استارلینک" را به مدار پایین زمین برساند تا در مناطقی که پهنای باند محدود دارند، سرعت اینترنت افزایش یابد.
این پرتاب بخش کوچکی از این پروژه بزرگ خواهد بود.
انتهای پیام
