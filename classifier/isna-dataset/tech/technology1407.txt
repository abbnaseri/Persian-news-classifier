پروسه خرید و استارت خودرو فقط با یک اپلیکیشن!
برند "پول‌استار" که زیرمجموعه خودروسازی ولوو است اقدام به طراحی یک اپلیکیشن تلفن همراه کرده که امکان بازبینی کامل خودروهای خود را به مشتریان می‌دهد.
به گزارش ایسنا و به نقل از انگجت، باید برند "پول‌استار"(Polestar) را به خودروسازهای به‌روزی که با سلیقه همگانی پیش می‌روند اضافه کرد.
این شرکت یک برنامه تلفن همراه موسوم به "Polestar Explore" برای سیستم عامل‌های اندروید و iOS منتشر کرده است.
این اپلیکیشن بخشی از یک استراتژی بزرگ‌تر برای بازبینی مجازی تقریباً همه امکانات خودرو از تلفن همراه کاربران است.
کاربران می‌توانند در این برنامه اطلاعات کاملی در مورد "Polestar 2" را در این برنامه بخوانند، آن را پیکربندی کنند، پیش‌سفارش انجام دهند و در نهایت بدون نیاز به بازدید از یک وبسایت یا مراجعه حضوری به نمایشگاه‌های ماشین خرید خود را انجام دهند.
ضمن این که تلفن همراه می‌تواند نقش سوئیچ خودرو را نیز ایفا کند. این اپلیکیشن پس از خرید خودرو بدل به سوئیچ خودرو می‌شود و می‌توان از طریق آن خودرو را روشن و خاموش کرد و درب‌های آن را قفل کرد.
وقتی بدانیم که سیستم صوتی و سرگرمی این خودرو متکی به سیستم عامل اندروید است دیگر سازگاری کامل گوشی‌های هوشمند اندورید با این خودرو غیر منتظره نیست.
می‌توان گفت که این خودرو و این سیستم فروش برای آن نسل از خریداران طراحی شده است که با گوشی‌های هوشمند بزرگ شده‌اند و از معامله و مجادله با فروشندگان خودرو و دلالان یا سوییچ‌های حجیم خودرو گریزانند.
انتهای پیام
