ساخت یک داروی تقویت‌کننده آنتی‌بیوتیک‌ها در برابر ویروس‌های مقاوم
یک شرکت سوئیسی فاز اولیه آزمایش دارویی را انجام داد که مقاومت ویروس سینه‌پهلو در برابر آنتی‌بیوتیک‌ها را کاهش می‌دهد. 
به گزارش ایسنا و به نقل از لابیوتک، یکی از مشکلاتی که امروزه جهان را درگیر کرده، افزایش مقاوت نسبت به آنتی‌بیوتک‌ها است.
این امر باعث شده که درمان عفونت‌های معمولی از قبیل سینه پهلو سخت‌تر شود.
همانطور که آنتی‌بیوتیک‌های استاندارد کمتر و کمتر تأثیرگذار می‌شوند، ما به راه‌های جدیدی نیاز داریم که برای مقابله با عفونت مورد استفاده قرار بگیرند.
در این راستا یک شرکت سوئیسی که در حوزه زیست فناوری فعالیت می‌کند، در حال توسعه یک دارو است که می‌تواند مقاومت آنتی‌بیوتیک‌های فعلی در برابر "استرپتوکوکوس پنومونیه"( Streptococcus pneumonia) را افزایش دهد.
" استرپتوکوکوس پنومونیه" یا "پنوموکوک " یکی از مهم‌ترین باکتری‌های بیماری‌زا در انسان است که عامل اصلی بیماری (سینه پهلو) به حساب می‌آید.
شرکت " Combioxin" در این پروژه اولین آزمایش انسانی دارو را انجام داد و دارو را در مقابل یک "پلاسیبو" (دارونما) در ۱۹ بیمار مبتلا به سینه پهلو آزمایش کرد.
پلاسیبو به استفاده از روش‌های درمانی صوری و تلقینی گفته می‌شود که می‌تواند با فریب بیمار، اثر مثبتی در روند بهبودی وی داشته باشد. اثر درمانی که از به کار بستن چنین روش‌هایی حاصل می‌شود را نیز اثر پلاسیبو می‌نامند.
طی این دوره این بیماران تحت مراقبت شدید قرار گرفتند.
نتایج آزمایش اولیه دارو نشان داد که محصول ساخت آن‌ها هیچ اثر جانبی قابل توجهی ندارد. این دارو همچنین نشانه‌هایی از بهبود بالینی بیمار نشان داد.
در روز هشتم استفاده از دارو، نمره بهبود بالینی بیمار ۶۵ درصد در مقایسه با حالت اولیه بهبود یافت.
این شرکت قصد دارد که آزمایشات بالینی دارو را در سطح وسیع‌تری ادامه دهد.
داروی ساخت آن‌ها از کپسول‌های میکروسکوپی متشکل شده که از مولکول‌های چربی به نام " لیپوزوم" ساخته شده‌اند.
داروی ساخت شرکت "Combioxin" تنها یکی از روش‌های در حال توسعه‌ای است که می‌تواند به بهبود مشکل مقاومت در برابر آنتی‌بیوتیک‌ها کمک کند.
نتایج این پژوهش در مجله "The Lancet Infectious Disease" انتشار یافت.
انتهای پیام
