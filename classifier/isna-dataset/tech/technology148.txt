مرگبارترین مواد کدامند؟
در دنیا مواد شیمیایی خطرناک زیادی وجود دارد که حتی مقادیر کمی از آنها می‌تواند سبب مرگ افراد شود. مواد شیمیایی به معنای واقعی کلمه در همه جا هستند. در حالیکه اکثر آنها کاملاً بی‌خطر هستند و استفاده از آنها در زندگی مهم است برخی از آنها اما بسیار خطرناک هستند و می‌توانند سبب مرگ افراد شوند.
به گزارش ایسنا، ما طی این مقاله قصد داریم برخی از مواد شیمیایی را که در جهان به خطرناک بودنشان معروف هستند به شما معرفی کنیم تا هیچ زمانی به سمت این مواد شیمیایی نروید.
مرگبارترین ماده‌ها کدامند؟
چندین کاندید در میان این مواد شیمیایی وجود دارد اما یکی از قوی‌ترین سموم این سیاره، "سم بوتولینوم"(Botulinum toxin) است. سم بوتولینوم که با نام تجاری بوتاکس(Botox) معروف است از سم باکتری کلستریدیوم تهیه و برای فلج موقت عضلات تزریق می‌شود. تزریق بوتاکس پرطرفدارترین عمل زیبایی است که بدون نیاز به جراحی انجام می‌شود. علاوه بر این مواد شیمیایی خطرناک دیگری نیز وجود دارند که عبارتند از:
"ماده اِن"(Substance N): طی جنگ جهانی دوم این ماده توسط نازی‌ها توسعه یافت.
"تری‌فلورید کلر"(Chlorine trifluoride): "تری‌فلورید کلر" یک ترکیب شیمیایی با شناسه "پاب‌کم ۲۴۶۳۷" است. شکل ظاهری این ترکیب، گاز بی‌رنگ است. پاب‌کم یک بنیان داده‌ها مربوط به مولکول‌های شیمیایی است که توسط مؤسسه ملی سلامت در ایالات متحده ایجاد شده است. این ماده نیز توسط آلمانی‌های نازی توسعه یافته است.
"آزیدوآزاید آزاید"(Azidoazide Azide): این ماده برخلاف نام زیبایش یکی از خطرناک‌ترین مواد منفجره‌ای است که تاکنون توسط انسان ساخته شده است.
"دیم اتیل کادمیوم"(Dimethyl Cadmium): این ماده می‌تواند به عنوان یکی از سمی‌ترین مواد شیمیایی در جهان در نظر گرفته شود.
فلوئوروآنتیمونیک اسید(Fluoroantimonic acid): فلوئوروآنتیمونیک اسید با فرمول شیمیایی HSbF۶ یک ترکیب شیمیایی با شناسه پاب‌کم ۲۱۹۵۳۵۷۶ است. شکل ظاهری این ترکیب، مایع بی‌رنگ است. این اسید قوی‌ترین اسید شناخته شده‌است.
"پاب‌کم"(PubChem) یک بنیان داده‌ها مربوط به مولکول‌های شیمیایی است که توسط مؤسسه ملی سلامت در ایالات متحده ایجاد شده است.
مرگبارترین گازهای جهان کدامند؟
سولفید هیدروژن(Hydrogen sulfide): سولفید هیدروژن گازی است بی رنگ، سمی و آتش‌گیر که بوی آن شبیه به بوی تخم مرغ فاسد است. استنشاق بیش از حد این گاز سبب به کما رفتن و مرگ می‌شود.
آرسین(Arsine): این گاز سمی به هموگلوبین افراد در سلول‌های قرمز خون حمله می‌کند. استنشاق آرسین با غلظت ۲۵۰ بخش در میلیون، کشنده است.
کُلُر(Chlorine): کُلُر عنصر شیمیایی با عدد اتمی ۱۷ و نماد Cl است. کلر در فرم عنصری خود (Cl۲) تحت شرایط استاندارد اکسیدکننده ای قوی است که برای سفید کردن پارچه‌ها و به عنوان ضدعفونی‌کننده رایج در استخرهای شنا مورد استفاده قرار می‌گیرد. کلر دو و نیم مرتبه از هوا سنگین‌تر، دارای بوی بسیار بد و خفه‌کننده و بسیار سمی است. استنشاق کلر با غلظت بیش از ۱۰۰۰ بخش در میلیون، کشنده است.
۷ ماده شیمیایی بسیار خطرناک
مواد شیمیایی زیادی وجود دارد که به طور بالقوه باعث آسیب جدی و حتی مرگ می‌شوند. ما در اینجا به اختصار به معرفی تنها ۷ مورد از آنها می‌پردازیم.
۱. "سم باتراچو"(Batrachotoxin)
سم باتراچو قوی‌ترین سم غیرپپتیدی است. سم "قورباغه‌های زهرآگین" از این نوع است. تا به امروز هیچ پادزهری برای این سم توسعه نیافته است.
۲. "پتاسیم سیانید"(Potassium Cyanide)
پتاسیم سیانید(Potassium cyanide) یک ترکیب معدنی با فرمول شیمیایی KCN است. این ماده به صورت پودر بی‌رنگ است. موارد استفاده آن در سنتز آلی و استخراج طلا و آبکاری الکتریکی است. پتاسیم سیانید بسیار سمی است.
۳. وی‌ایکس (عامل اعصاب)
وی‌ایکس(VX) نوعی ماده شیمیایی مرگبار اعصاب است که در جنگ‌افزارهای شیمیایی به کار می‌رود و جزو عوامل عصبی دسته V قرار می‌گیرد. وی.ایکس بسیار سمی و مرگبار است.
۴. بوتولینوم
سم بوتولینوم که با نام تجاری بوتاکس(Botox) معروف است از سم باکتری کلستریدیوم تهیه و برای فلج موقت عضلات تزریق می‌شود. تزریق بوتاکس پرطرفدارترین عمل زیبایی است که بدون نیاز به جراحی انجام می‌شود.
۵. رایسین
رایسین(Ricin) ماده‌ای بسیار سمی است که حتی مقدار اندکی از آن به اندازه چند دانه نمک خوراکی می‌تواند انسان بالغ را از پای درآورد. این سم بسیار خطرناک از گیاه کرچک تهیه می‌شود. به‌طور کلی این ماده به شکل گرد سفید رنگ بوده و در صورتی که به غبار تبدیل شود و وارد آب یا غذا گردد، غیرقابل تشخیص است. اثر سمی رایسین هزار برابر بیشتر از سیانور می‌باشد، همچنین این سم از طریق استشمام، خوردن و تزریق عمل می‌کند.
۶. سارین
سارین(Sarin یا GB) یک ترکیب شیمیایی فسفری مخرب سیستم اعصاب و ماده‌ای بسیار سمی و مرگبار با فرمول شیمیایی C۴H۱۰FO۲P است. شکل ظاهری این ترکیب، مایع بی‌رنگ شفاف و در شکل خالص بی‌بو است. سارین در طبقه‌بندی جنگ‌افزارهای شیمیایی در دسته عوامل عصبی و جزو عوامل سری G قرار می‌گیرد. این ماده عضلات قلب و سیستم تنفسی را از کار می‌اندازد و قرارگرفتن در معرض گاز آن در چند دقیقه می‌تواند منجر به مرگ ناشی از خفگی شود.
۷. استریکنین
استرکنین سمی بسیار قوی است که اندازه ۰٫۱۶ میلیگرم آن بر کیلوگرم واحد وزن موش و ۱ تا ۲ میلیگرم آن بر کیلوگرم واحد وزن انسان کشنده سریع است. آلکالوئیدی بی رنگ و کریستالی است که به عنوان آفت‌کش استفاده می‌شود. استرکنین باعث تشنج عضلانی و در نهایت مرگ از طریق خفگی یا خستگی محض می‌شود. رایج‌ترین منبع استخراج استریکنین، از دانه درخت "اذاراقی" است.
انتهای پیام
