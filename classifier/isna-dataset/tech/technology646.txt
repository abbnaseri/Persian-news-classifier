پخش موسیقی در خودرو با فرمان صوتی با دستگاه جدید اسپاتیفای
"اسپاتیفای" یک دستگاه هوشمند کنترل صدا ساخته که قادر به پخش موسیقی در داخل خودرو است.
به گزارش ایسنا و به نقل از دیلی‌میل، این دستگاه که "Car Thing" نام گرفته است، به فندک خودرو متصل می‌شود و به کاربران اجازه می‌دهد که موسیقی مورد علاقه خود را در حین رانندگی و بدون نیاز به دست پخش کنند.
" Car Thing" در هفته‌های آتی مورد آزمایش کاربران قرار خواهد گرفت.
زمانیکه این دستگاه به فندک خودرو متصل می‌شود، از طریق اتصال بلوتوثی به گوشی کاربر یا خودرو وصل می‌شود.
مانند دستگاه‌هایی که با صدا فعال هستند، کاربران "Car Thing" هم می‌توانند با استفاده از یک کلمه به آن فرمان دهند.
گفتن "هی اسپاتیفای"(Hey Spotify) به کاربران اجازه می‌دهد که صدای آهنگ، آلبوم، خواننده و یا لیست پخش مورد نظرشان را بشنوند.
دستگاه مذکور همچنین می‌تواند به حساب کاربری صاحبش در "اسپاتیفای" ارتباط پیدا کند تا فهرست آهنگ‌های حساب وی پخش شود.

اسپاتیفای (به انگلیسی: Spotify) یک رسانه موسیقی، پادکست و ویدئو است که به‌ طور رسمی در ۷ اکتبر ۲۰۰۸ راه‌اندازی شد.
" Car Thing" در سمت چپ خود یک نمایشگر کوچک دارد که آهنگ در حال پخش را به نمایش می‌گذارد.
تعدادی دکمه هم در کنار نمایشگر وجود دارد که توانایی دسترسی به آهنگ‌ها را فراهم می‌کند.
"اسپاتیفای" معتقد است که آزمایش‌های Car Thing به معنای ایجاد حرکتی بزرگ در سخت‌افزارها نیست.
این شرکت در نظر دارد محصول خود را در زمره پلتفرم‌های صوتی شماره یک جهان قرار دهد. نه اینکه یک سخت افزار بسازد.
آزمایش‌های محصول تنها در آمریکا انجام می‌شود ولی اسپاتیفای گفته که می‌تواند دستگاه را به کاربران بیشتر توسعه دهد و یا فضای استفاده از آن را به جاهای دیگر مثلاً خانه نیز اضافه کند.
اسپاتیافای همچنین اعلام کرده که فعلاً هیچ برنامه‌ای برای در دسترس قرار دادن دستگاه برای کاربران ندارد ولی تجربیات آزمایش این محصول به شرکت در توسعه آن کمک خواهد کرد.
انتهای پیام
