منتخب اخبار فضایی روزهای گذشته از نگاه "اسپیس"
پایگاه خبری "اسپیس"، منتخبی از اخبار فضایی برتر روزهای اخیر را منتشر کرد.
به گزارش ایسنا و به نقل از اسپیس، پایگاه اسپیس منتخبی از اخبار فضایی برتر روزهای اخیر را منتشر کرده است.
یادآوری کاوشگر فرصت
مریخ‌نورد "فرصت" ناسا در تاریخ ۴ اوت ۲۰۱۰ میلادی این عکس را از سطح مریخ به ثبت رساند.
ناسا نیز این تصویر را برای یادآوری موفقیت‌های این کاوشگر منتشر کرد.
در ژوئن ۲۰۱۸ ارتباط مریخ‌نورد "فرصت" پس از اینکه طوفان شن شدید در مریخ آن را پوشاند، قطع شد و فعالیت‌های ۱۵ ساله این فضاپیما به پایان رسید.

ماه
رنگ‌های آبی و نقره‌ای روی سطح ماه نشان از این دارد که سطح این کره تنوع شیمیایی دارد و این تنوع رنگی ظریف نتیجه تغییر در محتوای مواد معدنی ماه است.
این تصویر در تاریخ ۲۵ اکتبر ۲۰۱۸ میلادی به ثبت رسیده است.

نفس‌های یک ستاره تازه متولد شده
براساس نظریه ناسا، در این تصویر کمان‌ها و حلقه‌هایی رنگی را می‌بینیم که در کنار ستارگان نوزاد و پرانرژی وجود دارند که به نام اجرام "هربیگ-هارو"(Herbig-Haro) شناخته می‌شوند. این تصویر توسط تلسکوپ هابل شکار شده است.
پنج مورد از این اجرام را می‌توان در نقطه آبی رنگ بالای مرکز تصویر در نزدیکی ستاره میزبان SVS ۱۳ مشاهده کرد.

دنباله‌دار "چوری"
در مطالعه جدیدی که در تاریخ ۱۸ فوریه منتشر شد، محققان از تصاویر فضاپیمای " رُزتا"( Rosetta )آژانس فضایی اروپا استفاده کردند و تجزیه و تحلیلی سه‌بعدی از ستاره دنباله‌دار " چوریوموف-گراسیمنکو" به دست آوردند.

بارش شهابی
تصویر زیر "بارش شهابی جوزایی" در آسمان پرتغال را نشان می‌دهد. دنباله‌دار "۴۶P/Wirtanen" یک نقطه نورانی سبز رنگ است که در کنار خوشه ستاره‌ای پروین در حال درخشش است. بارش شهابی جوزایی یکی از بزرگترین بارش‌های شهابی سالانه است که کانون بارش آن در صورت فلکی جوزا به نظر می‌رسد.

جریان یک مایع روی سطح مریخ
آژانس فضایی اروپا تصویر جدیدی از سیاره سرخ را منتشر کرده است.
این تصویر که طی مأموریت "مارس اکسپرس" ثبت شده است، دره‌های سطح مریخ را نشان می‌دهد. به نظر می‌رسد روی سطح این سیاره یک مایع روان در حال جریان باشد.

انتهای پیام
