"دراگون" بالاخره به فضا رفت+فیلم
موشک فالکون ۹ بالاخره امروز پس از چندین بار تأخیر، کپسول "دراگون" شرکت اسپیس ایکس را به فضا فرستاد.
به گزارش ایسنا و به نقل از اسپیس ایکس، در ابتدا قرار بود روز ۲۶ آوریل کپسول دراگون شرکت اسپیس ایکس سوار بر موشک "فالکون ۹" به سمت ایستگاه فضایی بین المللی رود که انجام این کار به دلیل نابودی موتور کپسول دراگون چهار روز به تعویق افتاد و به ۳۰ آوریل موکول شد. ۳۰ آوریل نیز به دلایلی این پرتاب انجام نشد و اسپیس ایکس پس از آن بار دیگر پرتاب را به نخستین روز ماه مه مصادف با چهارشنبه گذشته موکول کرد. اما باز هم اول مه این پرتاب انجام نشد. ولی بالاخره امروز ۴ مه در ساعت ۲:۴۸ بامداد به وقت منطقه زمانی شرقی (۱۱:۱۸ صبح به وقت تهران) موشک فالکون ۹ زمین را از پایگاه هوایی نیروی هوایی کیپ کاناورال در فلوریدا به مقصد فضا ترک کرد.
این هفدهمین مأموریت تحویل محموله اسپیس ایکس به ایستگاه فضایی بین‌المللی است.
دراگون در این مأموریت ۲ هزار و ۴۹۵ کیلوگرم محموله دارد و شامل مواد تازه، تجهیزات سخت افزاری آزمایشی و سایر تجهیزات مورد نیاز فضانوردان مستقر در ایستگاه فضایی بین‌المللی است.


مرورگر شما از ویدئو پشتیبانی نمی‌کند.
   فایل آن‌را از اینجا دانلود کنید: 
  video/mp4


انتهای پیام
