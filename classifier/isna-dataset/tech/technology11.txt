سربازان روسی به پهپادهای حامل بمب مجهز می‌شوند
ارتش روسیه به سربازان خود پهپادهایی می‌دهد که قادر به حمل بمب هستند.
به گزارش ایسنا و به نقل از انگجت، وزارت دفاع روسیه به تازگی اعلام کرد که قصد دارد پهپادها را به سلاح تجهیز کند.
وزارت دفاع روسیه گفت که این کشور هم‌اکنون در حال توسعه بمب‌های کوچک است. این اقدام روسیه واکنشی در برابر تجربیات جنگ در سوریه است که داعش قصد داشت یک پایگاه روسی را با استفاده از پهپادهای تجاری مورد حمله قرار دهد.
این پهپاد برای حمل مواد منفجره اصلاح شده بودند.
هنوز هیچ‌گونه جدول زمانبندی و جزئیات فنی درباره این پهپادهای تسلیحاتی ارائه نشده است.
همچنین باور آن سخت است که این فناوری تا چه اندازه عملی شود. زیرا در گذشته روسیه برنامه موشکی هایپرسونیک خود را مطرح کرد که در حد انتظار پیش نمی‌رود.
از موارد حائز اهمیت در مورد این فناوری مسئله "اثربخشی" است که می‌تواند یک نگرانی بزرگ باشد.
پهپادها قادرند سریع حرکت کنند ولی ممکن است در برابر فناوری‌هایی که عملکرد آن‌ها را مختل می‌سازند، ایستادگی و مقاومت نداشته باشند.
این پهپادها ممکن است بیشتر در مناطقی کاربرد داشته باشند که رفتن به آنجا دشوار است.(به عنوان مثال: خیابان‌های باریک شهرها و یا داخل ساختمان‌ها)
انتهای پیام
