ناسا به فکر یک سوخت جدید فضاپیما است
اکثر فضاپیماها از یک نوع سوخت بسیار خطرناک که حاوی هیدرازین است استفاده می‌کنند. این بدان معنی است که فرایند سوخت رسانی باید با دقت بالا و آهسته انجام شود که این موضوع سبب کند شدن این پروسه می‌شود.
به گزارش ایسنا، اما ناسا این بار قصد انجام کار متفاوتی دارد. ناسا در آستانه آزمایش پروژه خود به نام مأموریت "Green Propellant Infusion یا GPIM" قرار دارد و تصمیم دارد طی این آزمایش به جای سوخت هیدرازین از یک ترکیب بهتر به نام "نیترات آمونیوم هیدروکسیل"(hydroxyl ammonium nitrate) و یک ماده اکسید کننده استفاده کند.
ماده مذکور ایمن است به طوریکه می‌توان در هنگام ساخت فضاپیما، عملیات سوخت گیری آن را نیز انجام داد که این موضوع موجب تسهیل امور می‌شود. علاوه بر سرعت در انجام این پروسه، این سوخت حتی از سوخت‌های فعلی نیز قوی‌تر است.
از دیگر مزایای این سوخت این است که تا ۵۰ درصد سبب بهبود عملکرد می‌شود که این موضوع سبب می‌شود مقدار سوختی که در هر مأموریت انجام می‌شود، کاهش یابد. از سویی دیگر این سوخت می‌تواند برای مأموریت ماه و مریخ مناسب باشد.
بنا بر برنامه‌ریزی‌ها قرار است از این سوخت اواخر ماه جاری میلادی در موشک فالکون هوی که حامل یک فضاپیمای سبک به نام "لایت‌سیل ۲"(LightSail ۲) است، انجام شود.
قرار است در تاریخ ۲۴ ژوئن سال جاری، یک فضاپیمای سبک به نام "لایت‌سیل ۲"(LightSail ۲) از پایگاه فضایی "کندی" به فضا فرستاده شود.
زمانی‌که موشک "فالکون هوی"(Falcon Heavy) شرکت "اسپیس ایکس"(SpaceX) دومین پرتاب خود به فضا را در تابستان تجربه کند، حامل فضاپیمای کوچک "LightSail ۲" خواهد بود.
در سال ۲۰۱۵ میلادی فضاپیمای "LightSail ۱" با موفقیت اولین پرواز آزمایشی خود را طی کرد.
این فضاپیما که به نوعی یک "بادبان خورشیدی" است، تنها با استفاده از نور خورشید به جلو حرکت می‌کند.
" LightSail ۲" شبیه یک بادبادک غول پیکر بوده و به عنوان راهی برای پیشرانش خورشیدی کنترل شده با استفاده از ماهواره ها است.
انتهای پیام
