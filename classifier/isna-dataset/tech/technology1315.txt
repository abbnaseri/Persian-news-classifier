نوزادان، غریبه و آشنا را از روی صدای خنده تشخیص می‌دهند
محققان دانشگاه کالیفرنیا لس‌آنجلس(UCLA) و نیویورک نکته مهمی برای والدین دارند و آن اینکه نوزادان از سن ۵ ماهگی می‌توانند بین خنده غریبه و آشنا تمایز قائل شوند.
به گزارش ایسنا و به نقل از تک‌تایمز، بچه‌ها چقدر باهوش هستند؟ مطالعه جدید محققان دانشگاه کالیفرنیا لس‌آنجلس(UCLA) و نیویورک نشان داد که آنها می‌توانند افراد غریبه و آشنا را در سن ۵ ماهگی از روی صدای خنده آنها تشخیص دهند.
خنده افراد می‌تواند اطلاعات زیادی در رابطه با روابط اجتماعی آنها ارائه دهد. به عنوان مثال، شنوندگان بالغ علاوه بر توانایی تشخیص صدا می‌توانند تشخیص دهند که آیا فرد به آنها وابستگی دارد یا نه.
سوال این است که آیا بچه‌ها هم می‌توانند این کار را انجام دهند؟ محققان برای پاسخ دادن به آن، دو آزمایش را انجام دادند که شامل نوزادان بود.
محققان از ۲۴ نوزاد کامل و سالم که از بخش‌های زایمان بیمارستان‌های محلی نیویورک آورده شده بودند کار کردند. این تیم با توجه به عوامل مانند شرایط پزشکی و نق زدن، ۱۰ نوزاد را از آزمایش حذف کرد.
نوزادان در اولین آزمایش به تخته‌های سیاه و سفید نگاه کردند و برای آنها قبل و بعد از آزمایش موسیقی باخ پخش شد تا به عنوان نشانه شنوایی برای آنها استفاده شود.
محققان سپس نوزادان را در معرض صداهای خنده دانشجویان انگلیسی زبان قرار دادند و خنده‌های آشنایان‌ شان نیز در میان آن بود.
داده‌ها نشان داد که نوزادان به خنده آشنایان بیشتر از صدای خنده غریبه‌ها گوش می‌دهند. این نشان می‌دهد که آنها نه تنها می‌توانند تفاوت خنده آشنا و غریبه را تشخیص دهند، بلکه ترجیح می‌دهند به صدای یکی از افراد فامیل گوش دهند.
محققان در آزمایش دوم می‌خواستند بدانند که آیا نوزادان می‌توانند صدای خنده را با روابط اجتماعی مناسب مطابقت دهند.
سپس ویدئو کلیپ‌هایی پخش کرد که دو زن در حال دو نوع تعامل مختلف را نشان می‌داد. در یکی از آنها رو به یکدیگر کرده بودند به شکلی که رابطه دوستانه آنها را نشان می‌داد. در ویدئوی دیگر آنها به یکدیگر پشت کرده بودند. سپس تصاویر در یک صحنه ثابت شد. سپس صدای خند پخش شد.
در این لحظه واکنش نوزادان با فرضیه تیم همخوانی داشت. به این ترتیب که اگر نوزادان بتوانند عدم مطابقت را شناسایی کنند، مدت بیشتری خیره می‌شوند تا دلیل عدم تطابق را دریابند.
این دو آزمایش دو مورد اساسی در مورد نوزادان را نشان داد. یکی توانایی شناخت ماهیت روابط است که نشان می‌دهد می‌تواند در دوران کودکی شروع شود. دوم درک تفاوت‌ها است.
"آتنا وولومانوس" یکی از محققان این مطالعه و استاد دانشگاه نیویورک گفت: حساسیت نوزادان به انواع خنده یکی از ابزارهای آنها برای درک دنیای پیچیده اجتماعی است.
این اولین مطالعه نیست که نشان می‌دهد نوزادان می‌توانند چه کارهای شگفت انگیزی انجام دهند. یک تحقیق دیگر نشان داد که آنها حتی قبل از این که بتوانند حرف بزنند، قادر به استدلال منطقی هستند.
نوزادان همچنین می‌توانند نسبت به لمس حساس و پاسخگو باشند. برای مثال نوازش آنها قبل از انجام یک فعالیت پزشکی می‌تواند نقش بی‌هوشی موضعی را ایفا کند.
انتهای پیام
