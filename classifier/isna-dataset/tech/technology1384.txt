مراقب خودروهای خودران باشید
پژوهشگران آمریکایی دریافته‌اند که رانندگان باید پشت فرمان خودروهای خودران هوشیار باشند. 
به گزارش ایسنا و به نقل از گیزمگ، محققان دانشگاه "رایس" و دانشگاه "تگزاس" به تازگی دریافته‌اند که اگر یک خودرو خودران در معرض تصادف باشد، راننده خودرو نیز در معرض بروز تصادف است و ممکن است آن تصادف حتی با وجود راننده نیز برای خودرو رخ دهد.
این محققان در این مطالعه ۶۰ راننده گواهی‌نامه‌دار که از ماشین‌های خودران استفاده می‌کنند را مورد آزمایش قرار دادند و آن‌ها را در یک خودرو خودران شبیه‌ساز قرار دادند.
به شرکت‌کنندگان گفته شد که ممکن است خودرو در مواقع خطرناک عملکرد ایمنی نداشته باشد. اما گفتند که در این موقعیت شبیه سازی شده دلیلی بر استفاده از پدال و فرمان نیست. زیرا خودرو خودران است.
وقایع خطرناکی که برای خودرو به وجود آمد، شامل موارد زیر بود. توقف ناگهانی خودرو، پارک در تقاطع‌ها و انحراف از مسیر و ورود به خطوط دیگر در خیابان.
در ۱۰ دقیقه اول، دقت عکس‌العمل رانندگان در برابر موقعیت‌های خطرناک در بالاترین حالت خود به ۸۸ درصد می‌رسید. این به این معنا است که رانندگان نیز در برخی موارد توانایی کنترل موقعیت‌های خطرناک را نداشتند و به برخی از موقعیت‌های خطرناک عکس‌العمل درست نشان ندادند.
پس از گذشت ۴۰ دقیقه از موقعیت شبیه‌سازی شده، دقت رانندگان بین ۷ تا ۲۱ درصد کاهش پیدا کرد.
نتیجه این مطالعه به این نحو شد که تا زمانی که خودروهای خودران کاملاً قابل اطمینان شوند و بتوانند در شرایط گوناگون واکنش مناسبی داشته باشند، رانندگان همچنان باید پشت فرمان این خودروها هوشیار و آماده واکنش باشند. در حالی که این تحقیق نشان داده است که این اتفاق با گذر زمان برطرف نخواهد شد و حتی با گذشت زمان ممکن است بدتر هم بشود.
نتایج این پژوهش در مجله "Human Factors" منتشر شده است.
انتهای پیام
