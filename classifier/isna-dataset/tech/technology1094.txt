پاسخ ناسا به وجود نورهای عجیب در آسمان قطب شمال
چندی پیش ستاره‌ شناسان در شمال نروژ نورهای زیبایی را در آسمان رؤیت کردند که ناسا به تازگی علت بروز این نورها را مشخص کرده است.
به گزارش ایسنا و به نقل از دیلی‌میل، ناسا اعلام کرده نورهای آبی رنگی که چندی پیش در آسمان قطب شمال دیده شده است، دلیل واضحی دارد.
ناسا به تازگی گفته که طی یک مأموریت تست موشکی به نام "AZURE" که به بررسی الگوهای بادهای خورشیدی می‌پردازد، این نورها ایجاد شده است.
ناسا با انجام مأموریت "AZURE" شفق‌های قطبی مصنوعی می‌سازد تا بادهای ارتفاعات بالا را مطالعه کند.
این نورها به دلیل انتشار دو گاز بی‌خطر به اتمسفر تشکیل شده‌اند. گازهایی که در آزمایش بخار به وجود آمده‌اند.
فرآیند تشکیل این گازها مشابه با پدیده "شفق قطبی" بوده است. شفق قطبی پدیدهٔ ظهور نورهای رنگین و متحرک در آسمان شب است و معمولاً در عرض‌های نزدیک به دو قطب زمین که بر اثر برخورد ذرات باردار باد خورشیدی و یونیزه شدن مولکول‌های موجود در یون‌سپهر (یونوسفر) زمین به وجود می‌آید.
رؤیت پدیده‌ای مانند این پدیده در آسمان به رصدگران اجازه می‌دهد که اندازه‌گیری دقیقی از مسیرهای عمودی و افقی ذرات یونوسفر به دست آورند و همچنین به درک بهتر شفق قطبی مصنوعی نیز کمک می‌کند.


مرورگر شما از ویدئو پشتیبانی نمی‌کند.
   فایل آن‌را از اینجا دانلود کنید: 
  video/mp4


انتهای پیام
