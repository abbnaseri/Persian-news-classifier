خواب راحت تابستانی با بالش‌های خنک‌کننده+تصاویر
بسیاری از شرکت‌های فعال در حوزه فناوری، انواع گوناگونی از بالش‌های خنک‌کننده ارائه داده‌اند تا به خواب راحت کاربران خود کمک کنند.
به گزارش ایسنا و به نقل از دیجیتال‌ترندز، بیشتر افراد دوست دارند بالش آنها هنگام خواب، خنک باشد تا بتوانند خواب راحتی را تجربه کنند اما حتی با وجود دستگاه‌های جدید تهویه، گرما و رطوبت تابستان می‌تواند راحتی خواب را از بین ببرد.
هنگام خواب، همه بدن به خصوص سر که در تماس با بالش قرار دارد و نقش مهمی در این فرآیند بازی می‌کند، گرم می‌شود. بالش‌های معمولی، معمولاً موجب می‌شوند که بدن هنگام تلاش برای خنک شدن، بیشتر عرق کند.
داشتن خواب بی‌کیفیت هنگام شب، می‌تواند همه روز را از بین ببرد و به خواب‌آلودگی منجر شود. افراد زیادی طی شب به خاطر گرمای زیاد از خواب بیدار می‌شوند و سعی می‌کنند با مرطوب کردن و یا پشت و رو کردن بالش، به خنک کردن آن کمک کنند.
برخی از شرکت‌های فعال در حوزه فناوری تلاش کرده‌اند برای حل این مشکل، بالش‌هایی ارائه دهند که می‌توانند به خنک کردن سر کاربر هنگام خواب کمک کنند تا طی شب، خواب راحت‌تری داشته باشد.
"کول فلو" (KOOL-FLOW)

بالش خنک‌کننده کول فلو، از الیاف گیاه بامبو ساخته شده که خاطر داشتن ویژگی‌هایی مانند قابلیت تهویه و جذب رطوبت، انتخاب خوبی برای ساخت بالش‌های خنک کننده است. الیاف متداول مانند الیاف پنبه‌ای معمولاً پس از جذب رطوبت، خیس می‌شوند و نمی‌توانند بالش را به اندازه کافی خنک کنند. از آنجا که بالش "کول فلو"، عوامل حساسیت‌زایی مانند گرد و غبار را از خود دور می‌کند، "هایپوآلرژنیک"(hypoallergenic) است و به کمترین میزان حساسیت منجر می‌شود.
بالش کول فلو، با قیمت ۵۵ دلار در سایت آمازون به فروش می‌رسد.
"کلاسیک برندز" (CLASSIC BRANDS)

ماده مشهور دیگری که از آن در ساخت بالش‌های خنک‌کننده استفاده می‌شود، ژل است. کلاسیک برندز در ساخت بالش‌های خود، سطحی از ژل را به کار گرفته که می‌تواند گرما را از سر کاربر جذب کند. همچنین در ساخت بالش‌ها، از فوم هوشمند استفاده شده تا به آزاد کردن گرما و محافظت از گردن کاربرانی که به پشت و پهلو می‌خوابند، کمک کند. این شرکت در ساخت بالش‌ها، از الیاف شرکت "کول‌پس"(CoolPass) استفاده کرده که قابلیت پاکسازی دارند و هرگونه رطوبتی را جذب می‌کنند. انواع گوناگونی از این بالش در حال حاضر در دسترس هستند و می‌توانند انتخاب مناسبی برای کاربرانی باشند که روی شکم و یا به پهلو می‌خوابند.
بالش‌های خنک‌کننده کلاسیک برندز، با قیمت ۲۵ دلار در سایت آمازون در دسترس هستند.
"کامفورت اند ریلکس" (COMFORT & RELAX)

افرادی که عادت دارند به پهلو بخوابند، با خطرات بالش‌های معمول آشنا هستند. این بالش‌ها معمولاً صاف می‌شوند و نمی‌توانند به اندازه کافی از سر کاربر محافظت کنند. مواد جدیدی مانند فوم هوشمند می‌توانند به حل شدن چنین مشکلاتی کمک کنند اما شرکت "کامفورت اند ریلکس"، از نوعی فوم هوشمند استفاده کرده که بهتر از دیگر انواع آن است. این فوم‌های جدید که محصول شرکت "ایرسل"(AirCell) هستند، می‌توانند به کاربرانی که به پهلو می‌خوابند، در برطرف کردن گرما کمک کنند. لایه خارجی بالش، ترکیبی از پلی‌استر، پارچه لیوسل و ژل سرد است؛ در نتیجه می‌تواند رطوبت اضافی را جذب کند و در عین حال خیس نشود.
بالش‌های کامفورت اند ریلکس، با قیمت ۲۸ دلار از سایت آمازون قابل خرید هستند.
"پرفکت کلاد" (PERFECT CLOUD)

اگر به دنبال یک بالش خنک‌کننده با ویژگی تهویه و طراحی استاندارد هستید، "پرفکت کلاد" انتخاب مناسبی است. این بالش، از یک فوم هوشمند با قابلیت تهویه و یک پوشش نرم با قابلیت جذب رطوبت ساخته شده که موجب می‌شود جریان هوا در آن نسبت به بالش‌های دیگر بهتر باشد. این بالش طوری ساخته شده که مواد سمی را جذب نمی‌کند و به همین دلیل ضامن سلامت کاربر خود است.
بالش‌های پرفکت کلاد، با قیمت ۵۵ دلار عرضه شده‌اند اما با قیمت ۳۵ دلار از سایت آمازون، قابل خرید هستند.
"مالوف" (MALOUF)

هنگام سفر کردن، معمولاً امکان خواب راحت وجود ندارد. هنگام سفر با هر نوع وسیله نقلیه از جمله هواپیما، قطار و یا خودرو، داشتن یک بالش سفری راحت می‌تواند تا حدودی از دشواری راه کم کند. شرکت "مالوف"، نوعی بالش سفری ارائه داده که بسیار کوچک و فشرده است؛ در نتیجه می‌توان از آن برای سفرهای بلند مدت استفاده کرد. این بالش خنک کننده و هایپوآلرژنیک، از نوعی فوم تشکیل شده و با لایه‌ای از الیاف بامبو پوشیده شده است. اگر در جستجوی یک بالش سفری راحت و خنک‌کننده هستید، بالش مالوف، انتخاب مناسبی خواهد بود.
بالش سفری مالوف، با قیمت ۲۵ دلار از سایت آمازون، قابل خرید است.
"تمپور پدیک" (TEMPUR-PEDIC)

"تمپور پدیک"، نامی آشنا در زمینه تولید فوم‌های هوشمند است و سابقه درخشانی در این زمینه دارد. این شرکت با به کار گیری فوم هوشمند خود، یک جفت بالش خنک‌کننده ارائه داده که در هر دو طرف آن، ژل خنک کننده وجود دارد. اگر به دنبال نوع پیشرفته‌ای از بالش‌های خنک‌کننده هستید، تمپور پدیک انتخاب مناسبی خواهد بود.
بالش‌های تمپور پدیک، با قیمت ۱۶۹ دلار از سایت آمازون قابل خرید هستند.
"کوپ"(COOP)

شاید تنها مشکل برخی افراد با بالش‌های معمولی، ناتوانی آنها در جذب رطوبت ناشی از عرق کردن هنگام شب باشد. شاید تنها راه حل در چنین مواردی، جابجایی بالش باشد. شرکت کوپ، نوعی بالش ارائه داده که از الیاف بامبو و پلی‌استر ساخته شده و در سه اندازه متفاوت در دسترس قرار دارد. این بالش می‌تواند با جذب رطوبت، به کاربران در داشتن خواب راحت کمک کند.
بالش‌های خنک‌کننده کوپ، تنها با قیمت ۱۸ دلار از سایت آمازون، قابل خرید هستند.
"پیلو مت" (Pillow Mat)

یکی دیگر از انتخاب‌های مناسب برای خواب راحت، پد بالش شرکت "پیلو مت" است. این پد، لایه‌ای از ژل خنک‌کننده را در بر دارد که موجب می‌شود زیر سر کاربر همیشه خنک باشد و تجربه یک خواب راحت را برای او فراهم کند. این پد، برای افرادی که از تب، سردرد، گردن درد و مشکلاتی از این دست رنج می‌برند، انتخاب مناسبی خواهد بود و می‌تواند هر نوع بالش معمولی را نیز به یک بالش خنک کننده تبدیل کند.
پد خنک‌کننده پیلو مت، با قیمت ۲۵ دلار در سایت آمازون، قابل خرید است.
انتهای پیام
