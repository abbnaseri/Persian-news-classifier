گوشی‌های تاشو؛ دُردانه‌های مرموز! 
گوشی‌های تاشو "گلکسی فولد"(Galaxy Fold) شرکت سامسونگ و "میت ایکس"(MateX) هوآوی با این‌ که به تازگی معرفی شده‌اند، مشکلات مختص خود را دارند. 
به گزارش ایسنا و به نقل از تک اینسایدر، امروزه شرکت‌های بزرگ حوزه فناوری در پی ساخت گوشی‌های تاشو هستند که از میان آنها می‌توان به شرکت‌های سامسونگ و هوآوی اشاره کرد.
این گوشی‌ها گرچه که هنوز جدید و جذاب هستند، ولی مسائل و مشکلات مختص به خود را دارند که به شرح این مشکلات می‌پردازیم.

۱- خط تا دارند
شرکت "هوآوی" در گوشی تاشو خود فناوری استفاده می‌کند که پتنت آن را به ثبت رسانده است.
این پتنت این گونه است که سبب می‌شود صفحه گوشی به طور کامل مسطح گردد. ولی مشکل اینجاست که چیزی که تا می‌شود، چروک می‌خورد و بهتر است بگوییم دارای یک خط صاف می‌شود که گوشی‌های تاشو نیز از این قائده مستثنی نیستند.
اغلب کارهایی که ما با تلفن همراه خود انجام می‌دهیم، نیازمند یک صفحه نمایش بزرگ است. به عنوان مثال زمان تماشای فیلم یا بازی کردن، دوست داریم که صفحه گوشی بزرگ باشد. بنابراین زمانی‌که این گوشی‌ها مسطح می‌شوند، هنوز یک خط صاف در میان صفحه گوشی وجود دارد.

۲- بزرگ هستند
برخی مواقع ما به داشتن گوشی‌هایی علاقه‌مندیم که خیلی هم بزرگ نباشند. زیرا حمل گوشی‌های بزرگ به همه جا امری دشوار است.
این در حالی است که گوشی‌های تاشو بزرگ هستند و حمل آن‌ها دشوار است.
گرچه که شرکت‌های هوآوی و سامسونگ مدعی شده‌اند که گوشی‌های تاشوی آن‌ها به اندازه‌ای باریک هستند که استفاده از آن‌ها آسان باشد ولی قطعاً می‌توان گفت به اندازه گوشی‌های معمولی باریک نیستند که این امر هم یک نکته منفی برای این گوشی‌ها تلقی می‌شود.

۳- به نوعی بی‌فایده هستند
سوالی که در این میان مطرح می‌شود این است که آیا کسی به گوشی‌های تاشو نیاز دارد؟ و آیا وجود آنها ضروری است؟
مسئله دیگر این است که کاربران به چه دلیل به استفاده از گوشی‌های تاشو با صفحات بزرگ می‌پردازند؟
تمامی این کارها با تبلت‌ها نیز قابل انجام است. بنابراین به نوعی می‌توان گفت وجود این گوشی‌ها غیرضروری است.

۴- گران قیمت هستند
فناوری‌هایی که در ساخت این گوشی‌ها به کار گرفته شده است، سبب شده که گوشی‌های تاشو بسیار گران قیمت باشند.
گوشی تاشو گلکسی شرکت سامسونگ هزار و ۹۸۰ دلار قیمت دارد.
قیمت گوشی تاشو هوآوی با نام "میت ایکس"(Mate X) نیز از ۲ هزار و ۶۰۰ دلار آغاز می‌شود.
باید گفت این قیمت‌های گزاف نیز از مشکلات این گوشی‌های همراه به شمار می‌آید.

۵- استفاده بیش از حد از فناوری
گوشی تاشو سامسونگ و هوآوی میت هر دو مدل‌هایی هستند که در ساخت آنها بیش از حد از برخی از فناوری‌ها استفاده شده است.
به عنوان مثال گوشی "گلکسی فولد" سامسونگ شش دوربین و "میت‌ایکس" هوآوی نیز ۴ دوربین دارد.
با این حال می‌توان گفت تنها مزیت این دوربین‌ها این است که در گوشی تاشوی هوآوی دوربین آینه‌ای آن این قابلیت را دارد که به کاربر اجازه می‌دهد عکسی را که قرار است گرفته شود، همان لحظه بببیند.

۶ -"میت‌ایکس" فقط برای اینترنت نسل پنجم است
گوشی HUAWEI Mate X از آخرین تراشه چند حالته هوآوی به نام Balong ۵۰۰۰ استفاده می‌کند که در ژانویه ۲۰۱۹ معرفی شده است. تراشه Balong ۵۰۰۰ با فرایند ۷ نانومتری ساخته شده است.
ولی نکته منفی آن این است که اینترنتی که هم‌اکنون در دسترس عموم است، ۴G است. بنابراین استفاده از این گوشی برای همگان نیست.

۷ - گوشی‌های تاشو مشکلات بیشتری دارند
گوشی‌های تاشو همچنان برای بازار مصرفی جدید هستند. به این معنا که مسائل و چالش‌های مربوط به کنترل کیفیت خود را دارند.
باید منتظر ماند و این مشکلات را در آینده نظاره‌گر بود.

انتهای پیام
