منتخب تصاویر فضایی روزهای اخیر از نگاه "اسپیس"
پایگاه خبری "اسپیس" منتخبی از اخبار فضایی برتر روزهای اخیر را منتشر کرد.
به گزارش ایسنا و به نقل از اسپیس، پایگاه اسپیس منتخبی از اخبار فضایی برتر روزهای اخیر را منتشر کرده است.
لرزش مریخی
دوربین " های‌رایز" (HiRISE) مدارگرد شناسایی مریخ توانست در تاریخ ۲۴ ژانویه ۲۰۱۹ میلادی تصویری از سطح مریخ به ثبت برساند.
این عکس نشان می‌دهد که در " گوداله‌های سربروس" مریخ، لرزش و ریزش خاک اتفاق افتاده است.
"گوداله‌های سربروس" مجموعه‌ای از ترک‌های تقریباً موازی در سیارهٔ مریخ هستند که به اعتقاد محققان جوان‌ترین سیستم گسلی در مریخ به حساب می‌آیند.

چشم انداز کالیفرنیا
"جیم رأس" عکاس هوایی "مرکز تحقیقات پروازی آرمسترانگ" ناسا در تاریخ ۲ آوریل تصویری زیبا از چشم‌انداز کالیفرنیا منتشر کرد.
وی این عکس را از هواپیمای " T-۳۴" گرفت. این تصویر نشان دهنده دره " Antelope" در کالیفرنیا جنوبی است که از گل‌های وحشی پر شده است.

ستاره‌های کوچک و سیاهچاله بزرگ
رصدخانه اشعه ایکس "چاندرا"(Chandra) ناسا تصویری زیبا از ستاره‌های کوچک و یک سیاهچاله غول پیکر رصد کرد.
در این تصویر ستاره‌های مغناطیسی کوچک هستند و اندازه‌ای در حدود یک جزیره دارند.
در مرکز تصویر نیز سیاهچاله غول پیکر " SagA*" قابل رؤیت است.

تولد هابل مبارک
ناسا به مناسبت تولد تلسکوپ فضایی "هابل" تصویر سحابی "خرچنگ جنوبی" را منتشر کرد.
سحابی‌ای که در تصویر مشاهده می‌شود، توسط یک سیستم ستاره‌ای نامنظم ایجاد شده است. در این سیستم یک ستاره منفجر شده و به ستاره "کوتوله سفید" تبدیل می‌شود.
هابل که در سال ۱۹۹۰ میلادی پرتاب شد، ۲۹ سالگی خود را جشن گرفت.

ربع‌الخالی
ماهواره "ترا"(Terra) ناسا توانست در سال ۲۰۰۵ میلادی تصویری از بیابان "ربع‌الخالی" به ثبت برساند.
"ربع‌الخالی" منطقه‌ای بیابانی و شنی گسترده‌ای است در جنوب شرقی شبه جزیره عربستان واقع شده است.
این بیابان، از بزرگترین بیابان‌های شنی جهان به شمار می‌آید.

طلوع خورشید
فضانوردان ایستگاه فضایی از فراز زمین تصویر طلوع آفتاب را به ثبت رساندند و به مناسبت روز زمین منتشر کردند.
گفتنی است زمین از ایستگاه فضایی به این شکل دیده می‌شود.
فضانوردان ایستگاه فضایی بین‌المللی چون به دور زمین گردش می‌کنند، می‌توانند هر ۴۵ دقیقه یک بار صحنه طلوع آفتاب را در سراسر کره زمین نظاره‌گر باشند.

انتهای پیام
