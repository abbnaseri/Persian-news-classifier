"فالکون هوی بلاک ۵ " به فضا نرفت
قرار بود که شرکت "اسسپس ایکس" بامداد امروز موشک "فالکون هوی" را به فضا ارسال کند که مجددا پرتاب این موشک را به تعویق انداخت.
به گزارش ایسنا و به نقل از اسپیس، پرتاب موشک "فالکون هوی بلاک ۵" شرکت اسپیس ایکس که قرار بود بامداد پنجشنبه انجام شود، دوباره به تعویق افتاد.
شرکت اسپیس ایکس اعلام کرد که به دلیل شرایط نامساعد جوی و وزش باد، پرتاب "فالکون هوی" ۲۴ ساعت به تعویق افتاد.
برنامه زمانی جدید برای پرتاب موشک ساعت ۶:۳۵ به وقت منطقه زمانی شرقی روز ۱۱ آوریل (حدود ساعت ۳ بامداد ۲۳ فروردین) اعلام شده است.
"پرتاب فالکون از سکوی مجتمع پرتاب ۳۹ پایگاه فضایی کندی" (Pad ۳۹A) صورت خواهد گرفت.
موشک مذکور ۱۴۲۰ تن وزن دارد و روز جمعه گذشته ۳ آوریل "آزمایش احتراق" (static fire) برای بررسی سیستم سخت افزاری آن را بر روی "سکوی مجتمع پرتاب ۳۹ پایگاه فضایی کندی" (Pad ۳۹A) قرار دادند. دانشمندان آزمایش احتراق را برای اطمینان از اینکه موتور موشک به درستی عمل می‌کند یا خیر انجام می‌دهند.
اسپیس ایکس برای موشک جدید خود ۳ برابر تقویت کننده بیشتر نسبت به فالکون ۹ در نظر گرفته است تا بتواند با کمک آنها، محموله‌های بسیار سنگینی را به فضا انتقال دهد. موشک فالکون هوی بلاک ۵ با کمک موتورهای "مرلین ۱ دی" قادر است نیروی رانشی معادل ۲۵۵۰ تن را فراهم کند اما بنا بر گزارش‌ها پس از انجام آزمایش اولیه این موشک توانسته نیروی رانشی معادل ۲۱۱۵ تن را ایجاد کند.
فالکون هوی بلاک ۵ حاوی موشک تجاری " Arabsat-۶A" عربستان سعودی خواهد بود.
انتهای پیام
