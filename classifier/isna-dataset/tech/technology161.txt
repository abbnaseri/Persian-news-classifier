تجربه زندگی مریخی روی زمین!
شرکت معماری "کارخانه فضایی هوش مصنوعی"(AI SpaceFactory) این فرصت را در اختیار مردم قرار داده که در آینده‌ای نزدیک استفاده از زیستگاه مریخی را روی کره خاکی تجربه کنند.
به گزارش ایسنا و به نقل از دیلی‌میل، چند سال پیش ناسا چالش "زیستگاه مریخی با چاپ ۳ بعدی" را برگزار کرد.
این چالش میان ۶۰ تیم شرکت کننده که در این رقابت شرکت کرده بودند، صورت گرفت. چالش مذکور از سال ۲۰۱۵ آغاز شده بود و ناسا مبلغ دو میلیون دلار را به عنوان بودجه این رقابت در نظر گرفته بود.
شرکت معماری "کارخانه فضایی هوش مصنوعی"(AI SpaceFactory) پس از سپری کردن چهار روز و ۳۰ ساعت رقابت در مرحله نهایی مسابقات، برنده "چالش زیستگاه مریخی با چاپ ۳ بعدی "(۳D-Printed Mars Habitat Challenge) شد.
تیم توسعه دهنده این طرح گفتند در حالی که این زیستگاه برای استفاده مریخ توسعه داده شده اما مهندسان نیز می‌توانند از آن به عنوان الگویی برای ساخت زیستگاه با استفاده از مواد طبیعی و زیست تخریب‌پذیر به جای بتن غیر قابل بازیافت در زمین نیز استفاده کنند.

حال شرکت سازنده این زیستگاه اعلام کرده که مردم می‌توانند با رفتن به داخل این زیستگاه که "ترا"(Tera) نام دارد، زندگی در مریخ را روی زمین تجربه کنند.
شرکت AI SpaceFactory به خاطر طراحی ترا ۵۰۰ هزار دلار جایزه دریافت کرد.
هر اقامتی که مردم در تعطیلات در این زیستگاه مریخی انجام می‌دهند، برای تأمین منابع مالی طراحی‌های شرکت سازنده در آینده انجام می‌شود.
AI SpaceFactory امیدوار است تا با این تجربه، فناوری‌های پایدار ترا در آینده را گسترش دهد.
این زیستگاه در آینده در زمین هم به عنوان یک پایگاه زیستی پایدار استفاده خواهد شد.
ترا از محصولاتی همچون ذرت و نیشکر ساخته شده است.


انتهای پیام
