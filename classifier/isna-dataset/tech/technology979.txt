موفقیت محققان در احیای مغز خوک ۴ ساعت پس از مرگ!
پژوهشگران "دانشگاه ییل" و "مؤسسه ملی سلامت" ایالات متحده آمریکا در مطالعه اخیرشان موفق به احیای مغز خوک‌ها تنها ۴ ساعت پس از مرگ آن‌ها شدند.
به گزارش ایسنا و به نقل از گیزمگ، دانشمندان آمریکایی طی این مطالعه با استفاده از یک سیستم موسوم به" BrainEx" موفق به احیای مغز خوک‌ها پس از مرگ شدند.
این سیستم با استفاده از سیستم‌هایی که مواد شیمیایی را از طریق سیستم گردش خون مغز نگه می‌دارند، نه تنها از مرگ سلول جلوگیری می‌کند، بلکه برخی از عملکردها مانند فعالیت سیناپسی را نیز بازسازی می‌کند.
قانون کلی این است که وقتی مغز از اکسیژن محروم شود، نورون‌ها در عرض چند دقیقه می‌میرند. اما محققان طی این مطالعه سرنوشت دیگری را برای خوک‌ها رقم زدند و توانستند مغز خوک‌ها را تنها ۴ ساعت پس از مرگ احیا کنند.
فناوری پشت این تجربه باور نکردنی سیستم BrainEx است که یک مایع مخصوص طراحی شده را با ضرباهنگ مشخصی در اطراف مغز پمپ کرد.
پژوهشگران این آزمایش را بر روی مغز ۳۲ خوک آزمایش کردند. طی این آزمایشات مغزها از جمجمه‌ها خارج می‌شوند و چهار ساعت پس از مرگ به سیستم BrainEx متصل می‌شوند. آنها موفق به نگه داشتن سیستم در حال اجرا برای ۶ ساعت پس از مرگ خوک‌ها بودند. تمرکز آنها در این مطالعه، کمک به مغز پس از آسیب‌های ناشی از ضربه، مانند سکته مغزی بود. دانشمندان گفتند پس از انجام این مطالعه دریافتیم که مرگ سلول‌های مغزی را می‌توان متوقف کرد.
"آندرآ بکل میچنر"(Andrea Beckel-Mitchener)، سرپرست این مطالعه گفت: این تحقیق می‌تواند منجر به یک روش کاملاً جدید برای مطالعه مغز پس از مرگ شود.
یافته‌های این مطالعه در مجله" Nature "منتشر شد.
انتهای پیام
