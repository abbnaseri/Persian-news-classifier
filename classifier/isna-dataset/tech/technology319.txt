تعیین زمان مرگ بیماران بخش آی. سی.یو با یک الگوریتم!
 پژوهشگران دانمارکی الگوریتم جدیدی را توسعه داده‌اند که توسط آن پزشکان می‌توانند خطر مرگ و میر بیماران بخش آ. سی.یو را پیش بینی کنند.
به گزارش ایسنا و به نقل از مدگجت، الگوریتمی که پژوهشگران توسعه داده اند از روش‌های غیر محاسباتی فعلی برای تخمین مرگ و میر بیماران بخش آ. سی.یو استفاده می‌کند.
در بخش آ. سی.یو، پزشکان و پرستاران از معیارهای مختلفی برای تخمین شانس بقای فرد استفاده می‌کنند تا توسط آن بتوانند مدت زمان بستری شدن فرد و مراقبت از او را تعیین کنند، با این حال، این معیارها در عمل می‌تواند نادرست باشد.
طی این مطالعه پژوهشگران "دانشگاه کپنهاگ " (University of Copenhagen) دانمارک داده‌های بیش از ۲۳۰ هزار بیمار بخش آی. سی.یو طی ۲۳ سال گذشته را جمع‌اوری کردند. این الگوریتم از شبکه‌های عصبی استفاده می‌کند تا عوامل مختلفی را در تاریخ پزشکی بیمار مورد بررسی قرار دهد. الگوریتم مذکور می‌تواند ۳ مورد را پیش بینی کند. (۱) خطر مرگ بیمار در بیمارستان در طول دوره درمان، (۲) خطر مرگ بیمار طی ۳۰ روز پس از پذیرش و (۳) خطر مرگ بیمار در عرض ۹۰ روز پس از پذیرش.
الگوریتم مذکور با بررسی پرونده پزشکی، آخرین مراجعه بیمار به بیمارستان، ضربان قلب و آزمایش خون می‌تواند زمان بقای بیماران سنین متفاوت را تشخیص دهد
یافته‌های این مطالعه در مجله" Digital Health" منتشر شد.
انتهای پیام
