محققان بلندترین صدای ممکن را تولید کردند
یک تیم تحقیقاتی به رهبری "گابریل بلاج"(Gabriel Bla) ار محققان " آزمایشگاه ملی شتاب‌دهنده اسلک" و دانشگاه "استنفورد" موفق به تولید بلندترین صدای ممکن در زیر آب شدند.
به گزارش ایسنا و به نقل از گیزمگ، این محققان با استفاده از لیزر اشعه ایکس "LCLS"، جریان سریع و کوچک آب را منفجر کردند تا صدایی با فشار باورنکردنی ۲۷۰ دسی‌بل تولید کنند. این صدا بسیار بلند است.
دسیبل واحدی برای اندازه گیری میزان بلندی صدا که معمولاً به عنوان یکای تراز فشار صدا شناخته می‌شود، ولی علاوه بر تراز صدا، دسی‌بل در بسیاری از اندازه‌گیری‌های علمی و مهندسی از جمله در زمینه‌های آکوستیک، الکترونیک و کنترل مورد استفاده قرار می‌گیرد.
در پایین‌ترین حد این مقیاس، برای شنوایی انسان محدودیت وجود دارد و انسان صداهایی همانند صدای بال زدن پشه در فاصله چند متری را نمی‌شنود.
در محدوده ۵۵ دسی‌بل مکالمات معمولی ما شکل می‌گیرد. آهنگ هشدار ساعت ۸۰ دسی‌بل و صدای بلند شدن یک جت از زمین در فاصله ۱۰۰ متری ۱۳۰ دسی‌بل است. این محدوده در یک کنسرت موسیقی راک به ۱۵۰ دسی‌بل می‌رسد.
در مورد محدوده صوت نکته‌ی عجیبی وجود دارد که در هوا، یک صدا نمی‌تواند بالاتر از حدود ۱۹۴ دسی‌بل رود که این میزان در آب حدود ۲۷۰ دسی‌بل است.
صدا، یک موج فشار است. در صفر دسی‌بل هیچ موج فشاری وجود ندارد ولی وقتی صدا در میانه مسیر خود است، شروع به شکستن می‌کند. بنابراین نمی‌تواند بلندتر شود.
این اتفاق کاری بود که محققان این پروژه انجام دادند و با استفاده از یک اشعه لیزر پرش‌های کوچک آب با قطر ۱۴ تا ۳۰ میکرومتر را شکستند.
زمانی‌که پالس‌های کوتاه اشعه ایکس به آب برخورد کرد، آب تبخیر شده و موج ضربه‌ای ایجاد شد.
پس از آن تولید این موج‌ها ادامه یافت و صدایی بسیار بلند در زیر آب تولید شد.
نتایج این پژوهش در مجله "Physical Review Fluids" انتشار یافت.
انتهای پیام
