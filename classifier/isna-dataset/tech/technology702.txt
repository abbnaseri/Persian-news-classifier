نمایشگاه "سی.ای.اِس آسیا ۲۰۱۹"؛ آوردگاه فناوری‌های خودرویی آینده
نمایشگاه "سی.ای.اِس آسیا ۲۰۱۹"(CES Asia ۲۰۱۹) یک ماه آینده در شانگ‌های برگزار می‌شود.
به گزارش ایسنا، نمایشگاه "سی. ای. اس آسیا ۲۰۱۹ "(CES Asia ۲۰۱۹) ماه آینده و در تاریخ ۱۱ تا ۱۳ ژوئن در شهر شانگهای چین برگزار خواهد شد.
طی نمایشگاه "سی. ای. اِس آسیا ۲۰۱۹" بزرگترین شرکت‌های خودروسازی در"مرکز نمایشگاه بین المللی شانگهای" (Shanghai New International Expo Center ) از آخرین و پیشرفته‌ترین وسایل نقلیه خود رونمایی خواهند کرد.
طبق گزارش "انجمن فناوری‌های مصرفی"(CTA)، در نمایشگاه "سی. ای. اِس آسیا ۲۰۱۹ " حضور شرکت‌های خودروسازی نسبت به سال گذشته پررنگ‌تر و دو برابر خواهد شد.
بنابر این گزارش، خودروسازان طی این نمایشگاه بیشتر بر روی نمایش اتومبیل‌ها ایمن‌تر و پیشرفته‌تر تمرکز خواهند داشت.
رونمایی از خودروهای مجهز به فناوری‌های پیشرفته یکی از دلایلی است که این نمایشگاه را هیجان انگیز ساخته است. بیش از ۶۰ برند صنعت خودروسازی جهانی از جمله "آئودی"(Audi)، "هوندا"(Honda)، "هیوندای"(Hyundai)، "کیا" (Kia) و "نیسان"(Nissan) و … از آخرین نوآوری‌های خود در زمینه فن آوری وسایل نقلیه در نمایشگاه‌های رونمایی خواهند کرد.
شرکت کنندگان نمایشگاه "سی. ای. اِس آسیا ۲۰۱۹ " فرصتی برای مشاهده جدیدترین خودروهای مفهومی، "وسایل نقلیه متصل"(connected vehicles )، خودروهای خودران و خودروهای تمام الکتریکی خواهند داشت.
وسایل نقلیه متصل، به خودروهایی گفته می‌شود که به اینترنت دسترسی دارند و معمولاً به یک شبکه بی‌سیم محلی نیز مجهز هستند. قابلیت دسترسی به اینترنت این اجازه را می‌دهد تا خودرو با به اشتراک‌گذاری دسترسی اینترنت با دستگاه‌های دیگر در داخل و خارج از خودرو ارتباط برقرار کند.
بر اساس آمار ایالات متحده، در حال حاضر بازار خودروی دنیا تحت رهبری چین است. چین در سال ۲۰۱۸ با فروش ۲۸.۱ میلیون دستگاه خودرو، لقب بزرگترین بازار خودرو در جهان را به خود اختصاص داد. به گفته تحلیلگران صنعت، تا سال ۲۰۲۰ این مقدار فروش خودرو به نزدیک ۳۵ میلیون خودرو در سال خواهد رسید که بنابراین تا سال ۲۰۲۰، حدود ۲۰۰ میلیون وسیله نقلیه در جاده‌های چین وجود خواهد داشت.
شرکت خوروسازی آلمانی "فولکس واگن"(Volkswagen ) نیز در این نمایشگاه مهم حضور خواهد داشت تا نه تنها از جدیدترین خودروی خود رونمایی کند بلکه از پیشرفت هوش مصنوعی در خودروهای آینده این شرکت نیز صحبت کند.
از دیگر شرکت‌هایی که در این نمایشگاه حضور خواهند داشت می‌توان به شرکت خودروسازی ژاپنی "دنسو"(Denso)، شرکت خودروسازی چینی"اف. ای.دابلیو هونگی"(FAW Hongqi)، شرکت خودروسازی چینی "گریت وال موتورز" (Great Wall Motors) ، "کارخانه هوش مصنوعی هگزاگون"(Hexagon Manufacturing Intelligence)، شرکت خودروسازی کره‌ای "هیوندای موبیس"(Hyundai Mobis)، شرکت خودروسازی سوئدی "پولستار"(Polestar)، شرکت لوازم الکترونیکی خانگی آمریکایی متخصص در زمینه تولید تجهیزات صوتی نظیر لوازم صوتی خانگی، سیستم‌های صوتی اتومبیل "بوز"(Bose) و … اشاره کرد.
نمایشگاه مذکور علاوه بر رونمایی و تمرکز بر جدیدترین خودروها، بر معرفی فناوری‌هایی نظیر آخرین فناوری هوش مصنوعی، "نسل پنجم شبکه‌های سیار "(۵G) و فناوری وسایل نقلیه نیز متمرکز خواهد بود.
در این نمایشگاه علاوه بر حضور ۶۰ شرکت خودروسازی، بیش از ۵۵۰ شرکت که شامل بیش از ۱۲۵ استارت آپ است، نیز حضور خواهند داشت.
انتهای پیام
