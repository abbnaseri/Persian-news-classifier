شبیه‌ساز خلبانی مایکروسافت با کیفیت 4K+فیلم
مایکروسافت در نمایشگاه امسال رسانه و تجارت معروف به E3 از جدیدترین شبیه‌ساز خلبانی خود رونمایی کرد که به شکل یک بازی ویدئویی در دسترس قرار می‌گیرد.
به گزارش ایسنا و به نقل از انگجت، مایکروسافت نسخه جدید بازی "شبیه‌ساز پرواز"(Flight Simulator) خود را در نمایشگاه E3 2019 عرضه کرد که باورنکردنی به نظر می‌رسد.
این شرکت در یک تیزر ویدئویی، صحنه‌ای از کابین هواپیما در آسمان را نشان می‌دهد که همه تصاویر با کیفیت 4K ضبط شده‌اند.
همچنین در نماهای شهری جدید این شبیه‌ساز پرواز، از داده‌های ماهواره‌ای و همچنین هوش مصنوعی و سرویس محاسبات ابری مایکروسافت موسوم به "آزور"(Azure) استفاده شده است.
این نماها فقط محدود به کوه‌ها، آسمان خراش‌ها و اقیانوس‌ها نیست که شگفت انگیز هستند بلکه شامل تصاویر با کیفیت از هواپیماها و بالگردها نیز هست.
متأسفانه نمی‌دانیم که این بازی چه زمانی از طریق کنسول بازی "ایکس‌باکس"(Xbox) و رایانه‌های خانگی در دسترس قرار می‌گیرد، اما مطمئناً طی ماه‌های آینده آن را خواهیم دید.
نمایشگاه رسانه و تجارت "ای ۳ "(E3 Media and Business Summit) که قبلاً به نام Electronic Entertainment Expo و اکنون به نام E3 شناخته می‌شود، بزرگترین نمایشگاه صنایع مربوط به بازی‌های رایانه‌ای است.


مرورگر شما از ویدئو پشتیبانی نمی‌کند.
   فایل آن‌را از اینجا دانلود کنید: 
  video/mp4


انتهای پیام
