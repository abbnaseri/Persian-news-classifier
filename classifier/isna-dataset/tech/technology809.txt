تولید انرژی‌های تجدیدپذیر در آمریکا از انرژی زغال سنگ پیشی گرفت
در ماه گذشته میلادی(آوریل) برای نخستین بار تولید انرژی تجدیدپذیر در آمریکا از تولید انرژی زغال سنگ پیشی گرفت. 
به گزارش ایسنا و به نقل از تک تایمز، افزایش تولید انرژی‌های تجدید پذیر در ماه آوریل گویای آن است که آمریکایی‌ها بر این تصمیم خود مصمم هستند اما آیا واقعاً می‌توان انرژی‌های تجدید پذیر را به آسانی جایگزین انرژی زغال سنگ کرد؟ حتی اگر این رؤیا محقق شود، پیروز شدن در این نبرد آسان نیست.
تولید انرژی در آوریل ۲۰۱۹
آوریل سال گذشته، برای نخستین بار تولید انرژی تجدید پذیر در ایالات متحده از تولید انرژی زغال سنگ پیشی گرفت. گرچه این خبر بدی برای صنعت زغال سنگ بود اما برای سیاره ما جایگزینی انرژی زغال سنگ با منبع انرژی پاک خبر خوبی بود.
بنابر گزارش "مؤسسه اقتصاد انرژی و تحلیل مالی"(IEEFA)، این روند به احتمال زیاد تا اواخر ماه مه و یا تا آخر سال جاری و شاید تا سال ۲۰۲۰ نیز ادامه خواهد یافت.
البته ممکن است سرمایه‌گذاران آمریکایی از مخالفان درجه یک این کار باشند چرا که اولاً این کار به رغم فایده بسیار ممکن است مشکلاتی نیز داشته باشد و دوم اینکه بیشتر سیاستمداران خواستار سرمایه‌گذاری در صنعت زغال سنگ هستند و بنابراین بودجه فدرال برای توسعه انرژی‌های تجدید پذیر نصف شده است.
با این حال می‌بایست در نظر گرفت که کارخانه‌های زغال سنگ در طول فصل بهار برای تعمیر و نگهداری تعطیل می‌شوند و این در حالی است که در این زمان هیدروژنه کردن در اوج خود است. به گزارش این مؤسسه، این یک دستاورد مهم در جهت حرکت به سمت انرژی‌های تجدید پذیر است.
هیدروژنه کردن(Hydrogenation) یک واکنش شیمیایی بین هیدروژن مولکولی (H2) و یک ترکیب یا عنصر دیگر است که معمولاً در حضور کاتالیزورهایی مانند "نیکل" (nickel) ، "پالادیوم" (palladium) یا "پلاتین" (platinum) انجام می‌شود.
انرژی پاک
اما آیا این به این معنی است که ایالات متحده برای همیشه قدم در راه جایگزینی انرژی زغال سنگ با انرژی تجدید پذیر گذاشته است؟ اگر قصد آمریکا چنین باشد راه طولانی در پیش دارد.
در تگزاس، انرژی‌های تجدید پذیر مانند گاز طبیعی، باد و خورشید به طور پیوسته زغال سنگ را تحت فشار قرار داده به طوری که تولید انرژی باد و انرژی خورشیدی در سه ماهه اول سال ۲۰۱۹ به طرز چشمگیری از تولید انرژی زغال سنگ پیشی گرفته است.
علاوه بر این ایالت‌هایی مانند هاوایی، نیومکزیکو، کالیفرنیا و بسیاری دیگر موافقت و رضایت قلبی خود با این موضوع را اعلام کرده‌اند که این نشان دهنده این است که جایگزینی این انرژی در ایالت‌های مذکور سریع‌تر انجام خواهد شد.
همه این‌ها در حالی است که بخش زغال سنگ ایالت متحده آمریکا این جنبش را چنان مهم نمی‌پندارد گرچه بنابر گفته‌ها این جنبش بسیار سریع در حل عملی شدن است اما به گفته "دنیس وامستید" (Dennis Wamstead)، تحلیلگر"مؤسسه اقتصاد انرژی و تحلیل مالی"، این جایگزینی تا ۵ سال آینده رخ نخواهد داد.
انتشار کربن
بنابر گفته‌ها نبرد در برابر کاهش "انتشار کربن"(carbon emissions) همچنان ادامه دارد. سال گذشته، انتشار کربن آمریکا به جای کاهش، بطور عمده به دلیل انتشار کربن بخش حمل و نقل و نیروگاه‌ها، افزایش یافته بود. این نشان می‌دهد که صرف نظر از جایگزینی انرژی پاک با زغال سنگ، جنبه‌های دیگری نیز وجود دارد که باید مورد توجه قرار گیرد.
انتهای پیام
