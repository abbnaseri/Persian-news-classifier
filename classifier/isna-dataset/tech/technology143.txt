"اپل" فروش دستگاه نظارت بر دیابت را آغاز کرد
شرکت اپل فروش گجتی موسوم به "وان دراپ"(One Drop) را که میزان قند خون را از طریق آیفون یا اپل واچ نظارت می‌کند، در فروشگاه‌های خود آغاز کرده است.
به گزارش ایسنا و به نقل از انگجت، تلاش‌های شرکت اپل در بخش سلامت همچنان ادامه دارد و اکنون شامل ابزارهای بیشتری برای بیماران دیابتی است.
فروشگاه‌های اپل شروع به فروش یک محصول ردیابی دیابت به "وان دراپ" کرده‌اند که نظارت بر قند خون را بر عهده دارد.
این دستگاه یک دستگاه نظارت مداوم نیست و شما باید خودتان نمونه خون خود را به آن بدهید. اما اتصال بلوتوثی آن به آیفون و اپل واچ شما کمک می‌کند تا میزان قند خون خود را با سوابق خود ردیابی و مقایسه کنید.
"وان دراپ" با قیمت ۷۰ دلار فروخته می‌شود و شامل یک سال آموزش و راهنمایی از مربی دیابت است.
در حالی که این دستگاه به طور مستقیم به نرم‌افزار سلامت اپل مرتبط نیست، اما نشان‌دهنده این است که توسعه فناوری‌ها در حوزه سلامت، استراتژی مهم این شرکت است.
اپل می‌خواهد کاربران از آیفون، اپل واچ و دیگر محصولات اپل به عنوان بخش مهمی از روال نظارت بر سلامتی خود استفاده کنند.
انتهای پیام
