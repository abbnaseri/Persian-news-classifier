مردم قاره آمریکا خورشید گرفتگی دیروز را چطور دیدند؟+تصاویر
روز گذشته مردم آمریکای جنوبی پس از دو سال، شاهد یک خورشید گرفتگی کامل بودند.
به گزارش ایسنا و به نقل از دیلی‌میل، روز گذشته مردم شیلی و آرژانتین شاهد پدیده حیرت‌انگیز خورشید گرفتگی کامل بودند.
همچنین ده‌ها هزار توریست به شهرهای شمالی شیلی رفتند تا این پدیده نجومی را نظاره‌گر باشند. این منطقه یکی از بهترین نقاط جهان در مشاهده این پدیده است.
خورشید گرفتگی در ساعت ۳:۲۲ بعد از ظهر به وقت محلی(۲۳:۵۲ به وقت تهران) از شهر "لاسرنا" شیلی آغاز شد و یک ساعت و ۱۷ دقیقه ادامه داشت.
شهری که در شمال شیلی قرار دارد و بیش از ۳۰۰ هزار نفر شاهد این پدیده در آنجا بودند.
خورشید گرفتگی کامل از ساعت ۴:۳۹ بعد از ظهر به وقت زمان شرقی (۱:۰۹ بامداد) آغاز شد و در مجموع ۲ دقیقه و نیم ادامه پیدا کرد.
پدیده خورشیدگرفتگی دیشب در وسعتی ۱۱ هزار کیلومتری بر فراز آب‌های آزاد شیلی و آرژانتین به وقوع پیوست.
خورشیدگرفتگی یا کُسوف هنگامی رخ می‌دهد که سایه ماه بر بخشی از زمین بیفتد و در نتیجه در قسمت‌هایی از کره زمین، قرص ماه قسمتی از قرص خورشید یا تمامی آن را از دید ناظر زمینی بپوشاند.
این پدیده زمانی رخ می‌دهد که زمین و ماه و خورشید به ترتیب در یک خط راست یا تقریباً در یک خط راست قرار بگیرند.





















انتهای پیام



