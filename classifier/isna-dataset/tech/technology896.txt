منتخب تصاویر هابل طی ۲۹ سال گذشته
اعضای تیم تحقیقاتی تلسکوپ فضایی هابل به مناسبت جشن تولد این تلسکوپ تصاویر برگزیده نجومی که این تلسکوپ به ثبت رسانده است را به اشتراک گذاشتند.
به گزارش ایسنا و به نقل از ناسا، تلسکوپ فضایی "هابل"(Hubble Space Telescope) در تاریخ ۲۴ آوریل ۱۹۹۰ میلادی توسط شاتل "دیسکاوری" به فضا پرتاب شد و در مدار گردش قرار گرفت.
این تلسکوپ یکی از پرکاربردترین و بزرگترین تلسکوپ‌ها به شمار می‌آید که یک برنامه مشترک بین ناسا و سازمان فضایی اروپا بوده است.
وقتی در سال ۱۹۹۰ مأموریت هابل شروع شد، دانشمندان دریافتند که آینه اصلی آن در جای مناسب خود قرار نگرفته و تصاویر مناسبی را به ثبت نمی‌رساند. به همین دلیل در دسامبر ۱۹۹۳ میلادی ۵ پیاده‌روی فضایی توسط یک فضانورد صورت گرفت تا مشکل هابل رفع شده و تعمیر شود.
بر اساس یک گزارش مهندسی که در ژانویه ۲۰۱۹ میلادی منتشر شد، انتظار می‌رود که هابل ۵ سال دیگر هم فعالیت کند.
حال ناسا به مناسبت تولد ۲۹ سالگی این تلسکوپ آرشیوی از تصاویر زیبایی که هابل به ثبت رسانده است را به اشتراک گذاشته است.
به عبارتی می‌توان گفت هابل پنجره‌ای است که شگفتی‌های دنیایی که چندین سال نوری از ما دور است را به ما نشان می‌دهد.
طی این ۲۹ سال اخیر هابل توانسته دورترین تصاویر از جهان‌های در حال تشکیل را به دیده ما برساند.
تصاویری که مشاهده می‌کنید برگزیده تصاویر فضایی است که هابل طی این چند سال گرفته و ناسا انتخاب کرده است.










انتهای پیام
