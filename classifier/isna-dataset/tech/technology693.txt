جذب اورانیوم از آب دریا با کمک یک اسفنج مصنوعی
شاید در آینده، یک اسفنج مصنوعی بتواند به جذب اورانیوم از آب دریا کمک کند.
به گزارش ایسنا و به نقل از نیوساینتیست، شاید یک اسفنج مخصوص بتواند اورانیوم موجود در آب دریا را جذب و به تحول شیوه استخراج اورانیوم کمک کند. از این اورانیوم استخراج شده می‌توان به عنوان سوخت نیروگاه‌های انرژی هسته‌ای استفاده کرد و یا آن را برای پاکسازی ضایعات نیروگاه‌ها به کار برد.
اورانیم در طبیعت، در مواد معدنی یافت می‌شود که اغلب از فوران آتشفشان‌ها به وجود می‌آیند. این فلز در صخره‌ها، خاک و حتی اعماق دریا و اقیانوس‌های سراسر جهان وجود دارد. میزان پراکندگی اورانیوم در طبیعت نسبت به طلا، نقره یا جیوه بسیار بیشتر است.
ساده‌ترین روش برای جذب اورانیوم، استخراج آن از سنگ‌های پوسته زمین است. در حال حاضر، حدود ۷.۶ میلیون تن اورانیوم در پوسته زمین وجود دارد که به نظر می‌رسد بتواند نیازهای بشر را به مدت یک قرن پاسخگو باشد. میزان اورانیوم موجود در آب دریا، بیش از ۴.۵ میلیارد تن است و همین ویژگی، آب دریا را به منبعی غنی از اورانیوم تبدیل می‌کند.
ممکن است بتوان در آینده، اورانیوم را با کمک یک اسفنج مصنوعی، از آب دریا جذب کرد و آن را به عنوان سوخت هسته‌ای ارائه داد.
انتهای پیام
