افزایش پذیرش دانشجویان بین‌المللی در سوئد
آمارها نشان می‌دهد که تعداد دانشجویان بین‌المللی در استکهلم سوئد در سال جاری میلادی به ۱۰ هزار نفر می‌رسد.
به گزارش ایسنا و به نقل از یودبلیونیوز، طی سه سال گذشته تعداد دانشجویان بین‌المللی دانشگاه‌های استکهلم ۲۰ درصد افزایش یافته است.
این داده‌ها توسط انجمن دانشگاهی فوروم استکهلم (STAF) منتشر شده است، انجمنی که در حوزه تحصیلات آموزش عالی فعالیت می‌کند.
این انجمن استکهلم را به عنوان یکی از مراکز علمی برجسته جهان حمایت می‌کند.
گزارش‌های این انجمن حاکی از آن است که در سال تحصیلی ۲۰۱۸-۲۰۱۷ تعداد دانشجویان بین‌المللی که در استکهلم به تحصیل پرداخته‌اند، به هزار و ۶۳۰ نفر رسیده است.
این تعداد در سال جاری میلادی نیز به ۱۰ هزار تن خواهد رسید.
همچنین، ۲۶ درصد از دانشجویان خارجی که برای تحصیل به سوئد می‌آیند، استکهلم را برای تحصیل انتخاب می‌کنند.
سوئد از سال ۲۰۱۱ میلادی شروع به دریافت شهریه از دانشجویان بین‌المللی کرد که این امر موجب کاهش پذیرش خود دانشجویان سوئدی شد. از آن زمان تاکنون چین با پیشی گرفتن از آلمان، بزرگترین منبع دانشجویان خارجی برای سوئد بوده است.
اخیراً ۸۲۶ دانشجوی چینی در برنامه‌های گوناگون در سراسر استکهلم شرکت کرده‌اند که این میزان در مقایسه با سال گذشته رشد ۱۸ درصدی داشته است.
این در حالی است که در گذشته رتبه اول و دوم تعداد دانشجویان خارجی در استکهلم متعلق به "آلمان" و "فنلاند" بوده است.
اما تعداد دانشجویان این کشورها مانند چین رشد سریع نداشت. این به آن معنا است که این دو کشور هم‌اکنون در رتبه دوم و سوم قرار دارند.
فرانسه نیز با داشتن ۴۸۲ دانشجو، چهارمین کشوری است که در استکهلم بیشترین تعداد دانشجو را دارد.
هند با ۳۸۵ دانشجو در مقام پنجم قرار دارد.
رتبه‌های ۶ به بعد نیز متعلق به کشورهای ایتالیا، اسپانیا، یونان، آمریکا و هلند است.
انتهای پیام
