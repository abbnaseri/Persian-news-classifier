بینی سر بالا بدون جراحی+فیلم
پزشکان در آینده‌ای نزدیک قادر خواهند بود بدون نیاز به عمل جراحی بینی بیماران خود را خوش‌ترکیب کنند.

به گزارش ایسنا و به نقل از دیلی‌میل، به لطف یک تکنیک جدید که در آن از سوزن‌های کوچک و قالب‌های چاپ سه بعدی استفاده می‌شود، افراد قادر خواهند بود بدون نیاز به عمل جراحی حالت بینی خود را تغییر دهند.
این فرآیند، انقلابی در جراحی‌های زیبایی خواهد بود؛ جراحی‌هایی که عوارض خاص خود را دارند و موجب ایجاد جای جراحی روی صورت می‌شوند و همچنین به مدت زمان زیادی برای بهبودی بیماران نیازمندند.
"میشل هیل" از کالج غربی لس‌آنجلس اظهار کرد، ما این روش را به عنوان یک جایگزین کم هزینه برای اعمال جراحی پیشنهاد کرده‌ایم که در آن بی‌حسی به صورت موضعی صورت می‌گیرد.
در این روش کل فرآیند زیباسازی بینی حدود ۵ دقیقه به طول می‌انجامد.
محققان دریافته‌اند که غضروف از رشته‌های محکم و سخت ساخته شده است که در یک ساختار اسپاگتی مانند به یکدیگر تنیده شده‌اند.
همچنین محققان بر این باورند که بافتی از بدن که دارای حجم بیشتری از بافت‌های حاوی مولکول‌هایی با بار الکتریکی است، محکم‌تر از بافتی است که میزان کمی از این مولکول‌ها را دارد.
تیم تحقیقاتی دکتر هیل دریافته‌اند که انتقال جریان الکتریکی در غضروف‌ها سبب می‌شود که بافت مورد نظر منعطف‌تر شود.
بنابراین زمانی‌که بافت بینی نرم شد، می‌توان آن را به شکل مدنظر قالب‌بندی کرد.
محققان در ابتدا این تحقیق را روی گوش یک خرگوش انجام دادند. زیرا گوش نیز از غضروف تشکیل شده است. آن‌ها با استفاده از سوزن‌های کوچک و الکترود، گوش خرگوش را خم کردند. بدون این‌که آسیبی ببیند.
پس از خارج کردن قالب، خاموش کردن جریان در این عمل باعث می‌شود که غضروف به شکلی جدید درآید.
محققان این پروژه قصد دارند برای دریافت مجوزهای محصول با شرکت‌های تجهیزات پزشکی همکاری کنند.


مرورگر شما از ویدئو پشتیبانی نمی‌کند.
   فایل آن‌را از اینجا دانلود کنید: 
  video/mp4


انتهای پیام
