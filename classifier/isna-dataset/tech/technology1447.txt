وقتی هوش مصنوعی صندلی خودرو را راحت می‌کند
شرکت خودروسازی جگوار(Jaguar) در مدل 2020 XE خود از فناوری هوش مصنوعی برای راحت کردن صندلی سرنشینان خودرو و بسیاری از ویژگی‌های فوق‌العاده دیگر بهره جسته است.
به گزارش ایسنا و به نقل از انگجت، خودروسازی جگوار تمام ترفندهای تکنولوژیک خود را در یک خودرو مانند I-Pace رو نمی‌کند. این خودروساز به تازگی مدل 2020 XE را معرفی کرد که یک سدان لوکس و حاوی مقدار قابل توجهی از فناوری‌های جذاب است.
در بین فناوری‌های بکار گرفته شده در این خودروی لوکس مهم‌تر از همه یک آپشن تنظیمات هوشمند برای تنظیم خودکار صندلی، فرمان، تهویه و تنظیمات موسیقی متناسب با سلیقه راننده است.
این مدل همچنین اولین خودروی جگوار مجهز به شارژر بی‌سیم موبایل است. نمایشگر لمسی این خودرو ۱۲.۳ اینچ اندازه دارد و می‌توان گفت سیستم مولتی مدیا و سرگرمی این خودرو تکمیل است.
این خودرو همچنین به واسطه یک دوربین قوی دید عقب خوبی را برای راننده فراهم می‌کند، در حالی که نمایشگر Head-up دوم می‌تواند سرعت، جهت‌ها و سایر جزئیات لازم را به راننده نشان دهد.
سیستم صوتی و سرگرمی این خودرو با اندروید و iOS سازگار است و در عین حال نقاط کور را به راننده نشان می‌دهد و در پارک کردن خودرو به وی کمک می‌کند.
خودروی جگوار مدل 2020 XE با آپشن‌ها و قدرت موتور مختلف از ۴۰ هزار دلار تا ۴۶ هزار قابل سفارش است و مدل فول آپشن آن قیمت بالاتری خواهد داشت.
انتهای پیام
