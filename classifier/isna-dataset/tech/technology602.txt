مسلمان، مسیحی و یهودی کنار هم در سفر به فضا
مسافران ناو کیهانی سایوز ام.اس-15 که قرار است در 25 سپتامبر امسال پرواز کند را می‌توان جنجالی‌ترین سرنشینان ناو سایوز در طول عمر خود دانست. ترکیب سرنشینان این سفینه تاکنون سابقه نداشته است. فرماندهی ناو با آلک اسکریپوچکا(Oleg Skripochka) فضانورد روس و مسیحی معتقد به کلیسای اورتدوکس روسیه خواهد بود. دیگر سرنشینان آن عبارتند از هزا المنصور شهروند مسلمان اماراتی و فضانورد آمریکایی جسیکا میر(Jessica Meir) 41 ساله یهودی.
به گزارش ایسنا، جسیکای میر که قرار است شش ماه در ایستگاه فضایی بین‌المللی فعالیت کند. جسیکا میر ۱۵ ژوئیه ۱۹۷۷ در شهر کاربیو مین آمریکا در خانواده یوسف میر متولد شده است. پدرش یهودی عراقی الاصلی است که سال‌ها به عنوان یک نظامی در ارتش اسرائیل خدمت کرده است. وی بعداً برای تحصیل در رشته پزشکی به سوئد رفت و در آنجا ازدواج و سپس به همراه همسرش به آمریکا مهاجرت کرد.
جسیکا مدرک کارشناسی خود را در زیست شناسی و در سال ۲۰۰۰ مدرک کارشناسی ارشد را در تحقیقات فضایی از دانشگاه بین المللی تحقیقات فضا دریافت کرد.
وی در آزمایشگاه پژوهش بدن انسان شرکت لاکهید مارتین در مرکز فضایی ناسا مشغول به کار گردید و بخشی از مطالعات فیزیولوژی انسانی در حین پرواز شاتل فضایی و ایستگاه فضایی بین‌المللی را بر عهده داشت. او حین کار تحصیل را ادامه داد و موفق شد از پژوهشگاه اقیانوس شناسی اسکریپس در دانشگاه کالیفرنیا مدرک دکترا بگیرد.
در سال ۲۰۱۳، به عنوان یکی از ۲۱ نامزد فضانوردی ناسا پذیرفته شد و در مرکز فضایی لیندون جانسون تحت آموزش قرار گرفت.
در ۹ ژوئیه ۲۰۱۵ با پایان یافتن این دوره و گرفتن مدرک قبولی، عنوان "فضانورد فعال" را دریافت کرد. جسیکا برای افزایش شانس خود جهت سفر به ایستگاه فضایی بین المللی زبان روسی را آموخت و به خوبی صحبت می کند. او اگرچه از مادری مسیحی متولد شده، خود را یهودی می دانند. او می گوید علاوه بر پرچم اسرائیل قصد دارد جوراب هایی با تصویر منورا (شمعدانی ۹ شاخه و یکی از نمادهای جشن هانوکای یهودیان) را با خود به فضا ببرد.
انتهای پیام

