تقلید صدای سلبریتی‌ها با هوش مصنوعی
یک استارتاپ جدید یک سیستم هوش مصنوعی ساخته که قادر است به طرز عجیبی کار تقلید صدا را انجام دهد.
به گزارش ایسنا و به نقل از دیلی‌میل، یک شرکت توسعه دهنده "هوش مصنوعی" به نام "دسا"(Dessa) یک نرم افزار یادگیری ماشین ساخته که صدای سلبریتی‌ها را تقلید می‌کند.
این شرکت ویدئویی را منتشر کرد که سیستم هوش مصنوعی آنها توانست صدای "جو روگان"(Joe Rogan) پادکستر معروف را به طرز شگفت‌انگیزی تقلید کند.
دقت و شباهت صدای تولید شده به اندازه‌ای شبیه به واقعی بود که "جو روگان" اظهار کرد، این سیستم به طرز وحشتناکی دقیق است.
نرم‌افزار شرکت دسا که "ریل تاک"(Real Talk) نام دارد، منبعی از اطلاعات برای آموزش خود دارد.
ما تا چند سال آتی شاهد پیشرفت این فناوری به نقطه‌ای خواهیم بود که تنها چند ثانیه از یک فایل صوتی برای ساخت یک نسخه تقلیدی از آن کافی خواهد بود.
البته باید گفت به رغم مزایای این فناوری، ممکن است کلاهبرداری‌هایی هم در این زمینه انجام شود.
محققان با استفاده از فناوری‌های مشابه قادر به دستکاری در تصویر و ویدئو هم هستند تا نسخه جعلی آن‌ را بسازند.
شرکت "دسا" اعلام کرده که فعلاً قصد انتشار مجموعه داده‌ها، تحقیقات و مدل‌های خود را ندارد.
انتهای پیام
