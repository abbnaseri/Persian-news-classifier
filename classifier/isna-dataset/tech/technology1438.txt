انقلاب در ساخت کاتترهای ادراری
یک شرکت آمریکایی یک کاتتر دارای سیگنال ساخته که عوارض نمونه‌های مشابه را ندارد.
به گزارش ایسنا و به نقل از مدگجت، شرکت "سیف مدیکال دیزاین"( Safe Medical Design) که در ایالت سان‌فرانسیکو آمریکا قرار دارد، موفق به کسب مجوز "سازمان غذا و دارو آمریکا"( FDA) برای محصول اخیر خود شد.
این محصول یک دستگاه کاتتر دارای سیگنال است.
کاتتر در پزشکی یک لوله نازک، معمولاً بلند و قابل انعطاف و ساخته شده از مواد دارای کاربرد در پزشکی است که در طیف گسترده‌ای از توابع دانش پزشکی و بهداشت کاربرد دارد. کاتترها وسیله‌ای در خدمت پزشکی هستند که می‌توانند در بدن بیمار برای یک هدف معین استفاده شوند. با تغییر در مواد یا تنظیم شکل کاتتر در مرحله تولید، می‌توان به کاتتر برای قلب و عروق، ارولوژی، گوارش، سیستم عصبی، و برنامه‌های کاربردی چشمی دست یافت.
دستگاه ساخت این شرکت یک کاتتر ادراری است که برای جلوگیری از ناراحتی و آسیب‌دیدگی بیماران طراحی شده است.
این آسیب‌دیدگی زمانی رخ می‌دهد که کاتتر به صورت اشتباه در محل مورد نظر قرار داده شود.
کاتترهای ادراری معمولاً در قسمت بالای خود یک بالون دارند که در مثانه متورم می‌شود. زمانی‌که درون مجاری ادرار، ادراری وجود نداشته باشد، و این مجاری خشک باشد، مشخص کردن این موضوع که بالون کاتتر به مثانه وارد شده، امری دشوار است.
کاتتر ساخت شرکت " Safe Medical Design" صد درصد از سیلیکون تشکیل شده و دارای مکانیسمی است که اگر بالون اشتباهی در جای خود قرار گرفته باشد، فشار داخل بالون را کاهش می‌دهد. یکی از این اشتباهات این است که بالون در " مجاری ادراری" قرار گرفته باشد.
ساخت این دستگاه یک تغییر قابل توجه در ساخت کاتترها است. صنعتی که ۲۵ سال عمر دارد و تغییرات اندکی را شاهد بوده است.
"دیوید آرونسون"(David Aaronson) مدیرعامل شرکت سازنده این محصول اظهار کرد، کاتتر دارای سیگنال ساخت ما پتانسیل محافظت از بیماران را دارد. زیرا از بروز عوارض و دردهای غیر ضروری جلوگیری می‌کند.
انتهای پیام
