الگوریتمی که به ست کردن لباس کمک می‌کند
شرکت چینی "علی بابا"، الگوریتمی مبتنی بر هوش مصنوعی طراحی کرده که می‌تواند با ارائه پیشنهاداتی، به کاربران در ست کردن لباس‌ کمک کند.
به گزارش ایسنا و به نقل از نیوساینتیست، شرکت تجارت الکترونیک چینی "علی بابا"(Alibaba)، یک الگوریتم مبتنی بر هوش مصنوعی ارائه داده که می‌تواند با همکاری در ست کردن لباس، به خرید آنلاین کمک کند.
کاربران هنگام جستجوی لباس‌های مورد نظر خود، می‌توانند با کمک این الگوریتم، پیشنهاداتی را به صورت شخصی در مورد ست کردن لباس دریافت کنند. این الگوریتم در یک طرح آزمایشی توانست پیشنهادات کارآمدی را به پنج میلیون کاربر ارائه دهد.
علی بابا پیش از این نیز از سیستمی شامل یک آینه هوشمند رونمایی کرده بود که می‌توانست لباس را نمایش دهد و در انتخاب رنگ مناسب به کاربران کمک کند.
هدف طراحان الگوریتم این است که امکان خرید مناسب را در کمترین زمان برای کاربران فراهم کنند.
انتهای پیام
