استارشیپ دیگری هم ساخته می‌شود
ایلان ماسک رئیس شرکت "اسپیس ایکس" در توئیتر خود خبر از ساخت یک "استارشیپ" دیگر در فلوریدا و یا تگزاس را داد. 
به گزارش ایسنا و به نقل از انگجت، بنا بر اعلام "ایلان ماسک" رئیس شرکت "اسپیس ایکس"، این شرکت هم‌اکنون به طور همزمان در حال ارزیابی مکانی مناسب برای ساخت یک فضاپیمای "استارشیپ" دیگر در شهرهای "بوکا چیکا"(Boca Chica) تگزاس و "کیپ کاناورال"(Cape Canaveral) فلوریدا است.
ماسک اظهار کرد، برنامه ما این است که مکان بهتر و مؤثرتر برای ساخت فضاپیما را پیدا کنیم. حتی اگر به قیمت این تمام شود که هر دو مقر مناسب باشند.
وی ادامه داد، اگر برنامه این است که این فضاپیماها به زودی روی ماه مستقر شوند، باید با سرمایه‌گذاران دیگر گفت‌وگو صورت گیرد تا مسافرت قمری ما صورت گیرد.
به همین خاطر دو برابر کردن ساخت فضاپیمای "استارشیپ" ایده خوبی به نظر می‌آید.
چندی پیش شرکت "اسپیس‌ایکس" آزمایش موتور نسخه آزمایشی فضاپیمای "استارشیپ" موسوم به "استارهاپر"(Starhopper) را به منظور ارزیابی عملکرد موتور انجام داد. اطلاعات زیادی در مورد تعداد آزمایش‌های "استارهاپر" موجود نیست، اما بنا بر گزارش‌ها در آینده باز هم شاهد آزمایش‌های بیشتر "استارهاپر" خواهیم بود.
"استارهاپر" وسیله‌ای برای آزمایش قابلیت‌های نسخه نهایی و فناوری‌های به کار رفته در" استارشیپ" است.
هدف از طراحی فضاپیمای "استارشیپ" توسط شرکت اسپیس ایکس اعزام انسان‌ها به ماه و مریخ است.
انتهای پیام
