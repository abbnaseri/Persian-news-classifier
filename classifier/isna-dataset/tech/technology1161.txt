دستگاه ردیاب فلزات که به گوشی وصل می‌شود
طراحان آمریکایی و اوکراینی به تازگی یک دستگاه ردیاب فلزات ساخته‌اند که می‌تواند به گوشی‌های هوشمند وصل شود. 
به گزارش ایسنا و به نقل از گیزمگ، گرچه که تلفن‌های هوشمند کاربردهای متعددی دارند و وظایف گوناگونی را انجام می‌دهند ولی قادرند با کاربردی شبیه به مغز، دستگاه‌هایی مانند پهپادها، ربات‌ها و دوربین‌ها را ارزان‌تر و مفیدتر کنند.
یکی از آخرین گجت‌هایی که از گوشی‌های هوشمند استفاده می‌کند، یک دستگاه ردیاب فلزات است.
این دستگاه ردیاب دارای یک فنر الکترومغناطیسی ۲۴۱ میلی‌متری است که زیر آب هم می‌رود و قادر است اشیا کوچک فلزی را که در عمق ۳۰ متری زمین هستند، شناسایی کند. در کنار فلز نیز یک نمایشگر "دیود نوراَفشان آلی"(OLED) وجود دارد که اطلاعات ابتدایی را نمایش می‌دهد.
اگر اندازه شی‌ء فلزی بزرگ‌تر هم باشد، دستگاه می‌تواند شیء مذکور را تا عمق بالغ بر ۱۲۲ متر ردیابی کند.
زمانی‌ که این اشیا شناسایی شد، دستگاه ردیاب یک سیگنال بلوتوثی را به گوشی هوشمند آیفون و یا اندروید کاربر ارسال می‌کند.
در قسمت بالای دسته‌ی ردیاب، قسمتی برای قرار گرفتن گوشی نیز وجود دارد.

یک اپلیکیشن نیز در گوشی نصب می‌شود که پیدا شدن فلز را از طریق ایجاد آهنگ هشدار و پیامی در نمایشگر صفحه گوشی اطلاع می‌دهد.
سپس نوع فلز و عمق آن در خاک در گوشی به نمایش درمی‌آید.
البته کاربر می‌تواند در قسمت تنظیمات برنامه، هشدار وجود برخی فلزهای دلخواه خود را غیرفعال کند.
وزن دستگاه ۹۰۰ گرم است و در صورت عدم استفاده اندازه آن کوچک می‌شود.
از دیگر امکانات این ردیاب این است که در قسمت زیرین آن یک چراغ "ال‌ای‌دی"(LED) برای دیدن اشیا وجود دارد.
باطری لیتیومی دستگاه هم ۹۰۰ میلی‌آمپر ساعت بوده که برای استفاده ۱۰ تا ۱۲ ساعته در هر بار شارژ مناسب است.
قیمت این دستگاه ۴۵۰ دلار اعلام شده و فروش آن از ماه نوامبر سال جاری آغاز می‌شود.
انتهای پیام
