یویو بازی خورشید را ببینید+فیلم
پایگاه خبری اسپیس ویدئویی عجیب از خورشید به اشتراک گذاشت. 
به گزارش ایسنا و به نقل از اسپیس، " رصدخانه پویایی‌شناسی خورشید" (SDO) صحنه‌ای عجیب و غریب از ماه و خورشید رصد کرده است.
گرچه که در این ویدئو این‌گونه به نظر می‌رسد که ماه از مقابل خورشید عبور می‌کند و سپس بازمی‌گردد، ولی در اصل این ویدئو فقط یک "ژرفانمایی" یا " پِرسپِکتیو" است.
این پدیده به دلیل گردش نسبی "رصدخانه پویایی‌شناسی خورشید" و گردش ماه به دور زمین است.
"رصدخانه پویایی‌شناسی خورشید" از سال ۲۰۱۰ میلادی توسط ناسا مأموریت رصد خورشید را بر عهده دارد.
طول کلی این تلسکوپ در امتدادی رو به خورشید و در حدود ۴٫۵ متر است. این رصدخانه در حال مطالعه چگونگی ایجاد میدان مغناطیسی خورشید و بررسی انرژی مغناطیسی در خورشید است.
این تلسکوپ با فاصله‌ای نزدیک‌تر از فاصله ماه به زمین در حال گردش به دور کره خاکی است و هر چند وقت یک بار زمین و این فضاپیما با یکدیگر در یک تراز قرار می‌گیرند.
در این ویدئو"رصدخانه پویایی‌شناسی خورشید" عمود بر ماه در حال حرکت است. سپس مدار گردشی خود را به دور زمین تغییر می‌دهد.
پس می‌توان نتیجه گرفت این ویدئو نشان‌دهنده رفت و برگشت ماه از جلوی خورشید نیست، بلکه این تصور به دلیل حرکت این فضاپیما در مدار خود به دور زمین، به ما این گونه القا می‌شود.
این رویداد خاص ۴ ساعت به طول انجامیده است.

مرورگر شما از ویدئو پشتیبانی نمی‌کند.
فایل آن‌را از اینجا دانلود کنید: video/mp4

انتهای پیام
