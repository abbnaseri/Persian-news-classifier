ربات "بودا" در یکی از معابد ۴۰۰ ساله ژاپن!
 یک معبد در ژاپن اخیراً از یک ربات برای جذب افراد جوان به آیین بودایی استفاده کرده است.
به گزارش ایسنا و به نقل از دیلی‌میل، یکی از معابد باستانی در ژاپن از یک ربات ۷۰۰ هزار پوندی برای آموزش تعالیم آئین بودایی استفاده نموده است.
ربات مذکور "Kannon" نام دارد و بر اساس آیین بودایی و برای جذب جوانان طراحی شده است.
این ربات نخستین خطبه خود را در معبد "Kodaiji" شهر کیوتو ژاپن، ارائه کرد.
این ربات نتیجه همکاری بین "معبد زِن"(zen temple) و "هیروشی ایشیگورو" (Hiroshi Ishiguro) استاد برجسته رباتیک "دانشگاه اوساکا" (Osaka University) است.
شانه‌ها، دست‌ها، سر و گردن ربات Kannon با یک ماده همانند سیلیکون پوشیده شده است. ارتفاع این ربات ۷۷ اینچ(۱.۹۵ متر) و وزن آن ۱۳۲ پوند (۵۹ کیلوگرم) است.
یک دوربین فیلمبرداری در چشم چپ ربات نصب شده است، که به آن امکان می‌دهد تا روی موضوع خود تمرکز کرده و با افراد تماس چشمی داشته باشد.



انتهای پیام
