جشن پیتزا، سیاهچاله و سلفی در فضا منتخب اخبار فضایی روزهای اخیر از نگاه اسپیس
پایگاه خبری "اسپیس"، منتخبی از اخبار فضایی برتر روزهای اخیر را منتشر کرد.

به گزارش ایسنا و به نقل از اسپیس، پایگاه اسپیس منتخبی از اخبار فضایی برتر روزهای اخیر را منتشر کرده است.
ماه
فضاپیمای بدون سرنشین "بریشیت"(Beresheet)توانست تصاویر جدیدی از سطح دور ماه به ثبت برساند.
این عکس‌ها از فاصله ۴۷۰ کیلومتری از بالای ماه به ثبت رسیده است.

عکس سیاهچاله
روز دهم آوریل روز مهمی در نجوم بود چرا که اخترشناسان برای نخستین بار توانستند از سیاه چاله‌ای موسوم به "Powehi" تصاویری را ثبت و منتشر کنند. سیاهچاله "Pōwehi" در کهکشانی به نام "M۸۷" قرار دارد که ۵۵ میلیون سال نوری از ما فاصله دارد.

نور عجیب در آسمان نروژ
در تاریخ ۵ آوریل ۲۰۱۹ میلادی نورهای رنگی و عجیبی در آسمان شب نروژ پدیدار شد که تعجب همگان را برانگیخت. این اتفاق دقیقاً زمانی رخ داد که ناسا یک سیستم موشکی جدید را در این کشور راه اندازی کرد.
در این راستا ناسا گفت که طی یک مأموریت تست موشکی به نام "AZURE" که به بررسی الگوهای بادهای خورشیدی می‌پردازد، این نورها ایجاد شده است.
ناسا با انجام مأموریت "AZURE" شفق‌های قطبی مصنوعی می‌سازد تا بادهای ارتفاعات بالا را مطالعه کند.
این نورها به دلیل انتشار دو گاز بی‌خطر به اتمسفر تشکیل شده‌اند. گازهایی که در آزمایش بخار به وجود آمده‌اند.

جشن پیتزا در فضا
فضانوردان مستقر در ایستگاه فضایی بین‌المللی در تاریخ ۵ آوریل ۲۰۱۹ با همکاری یکدیگر پیتزا درست کردند.
تهیه پیتزا در فضا بدون هیچ محدودیتی انجام شد و امکاناتی که فضانوردان داشتند، مانند تجهیزات یک آشپزخانه معمولی در زمین بود.

سلفی در فضا
یکی از فضانوردان مستقل در ایستگاه فضایی بین‌المللی به نام "دیوید سنت-ژاک"(David Saint-Jacques) یک سلفی زیبا از خود گرفت که انعکاس زمین روی کلاه ایمنی وی قابل رؤیت است.

انتهای پیام
