توسعه یک روش نوین برای ترمیم شکستگی استخوان
مهندسین "دانشگاه رایس"(Rice University) در مطالعه اخیرشان موفق به توسعه یک روش نوین برای ترمیم شکستگی‌های استخوان شدند.
به گزارش ایسنا، پژوهشگران آمریکایی طی این مطالعه از چند آهن‌ربا برای ترمیم استخوان شکسته استفاده کردند.
گروهی از دانشجویان مهندسی زیست شناسی دریافتند در حالیکه این روش فوق‌العاده است تنها مشکل آن این است که نیاز به پرتوهای ایکس بسیاری برای ایجاد سوراخ‌هایی به اندازه ۵ میلی‌متر در میله است زیرا این کار آنها را قادر می‌سازد استخوان‌ها را کنار هم قرار دهند. تنها نکته بد این روش، نیاز بیش از حد به اشعه ایکس و جراحی طولانی مدت است.
در حال حاضر پزشکان میله‌های بزرگی را که از قبل سوراخ شده‌اند را وارد استخوان بدن می‌کنند و سپس با استفاده از اشعه ایکس، جراح پیچ را وارد استخوان می‌کند.
"ویل یارینسکی"(Will Yarinsky) گفت: هدف ما این است که میزان استفاده از اشعه ایکس، زمان عمل جراحی و زمان آماده سازی اتاق عمل را کاهش دهیم.
پژوهشگران طی این مطالعه سیم را در مجاورت سوراخ‌های مغناطیسی قرار دادند تا پیچ‌ها به محل مورد نظر هدایت شوند.
یک حسگر می‌تواند در امتداد میله‌ها یا بازو حرکت کند تا آهن ربا را پیدا کند. سپس زاویه حسگرها به دقت زاویه هدف را تنظیم می‌کند. هنگامی که تمام سه درجه آزادی در هماهنگی با هدف قرار می‌گیرند، یک "ال. ای. دی مجازی" (virtual LED) بر روی یک صفحه نمایش گرافیکی که به حسگر متصل است، روشن می‌شود. سپس حسگر برداشته می‌شود و یک کلید مته وارد می‌شود.
یارینسکی در انتها افزود: ما بخش زاویه بندی را انجام می‌دهیم زیرا میله در مرکز پایه نیست و سوراخ لزوماً عمود بر سطح نیست. میله مذکور حدود ۱۰ تا ۲۰ میلی متر ضخامت دارد و دارای یک سوراخ در یک طرف و یک سوراخ از طرف دیگر است.
محققان تاکنون دستگاه خود را در بر روی مانکن‌ها امتحان کرده‌اند و نتیجه آن نیز موفقیت آمیز بوده است. اکنون نیز قصد دارند با انجام آزمایش‌های بیشتر تاییدیه "سازمان غذا و دارو" (FDA) ایالات متحده آمریکا را به دست آورند.
دکتر "آشوین دوان"(Ashvin Dewan) جراح ارتوپدی دانشگاه رایس گفت: آنچه پژوهشگران توسعه داده‌اند، حیرت انگیز است.
انتهای پیام
