دراگون چهارشنبه زمین را ترک می‌کند
شرکت اسپیس‌ایکس ارسال محموله جدید به ایستگاه فضایی بین‌المللی را مجددا ۲۴ ساعت به تعویق انداخت.
به گزارش ایسنا و به نقل از اسپیس، پیش از این شرکت "اسپیس ایکس"(SpaceX) عملیات تجهیز رباتیک خود به ایستگاه فضایی بین‌المللی(ISS) را به تاریخ ۳۰ آوریل فردا (سه‌شنبه) موکول کرده بود. حال این شرکت اعلام کرده که تاریخ پرتاب موشک مجدداً به تعویق افتاده و به نخستین روز ماه مه مصادف با چهارشنبه تغییر کرده است.
در این مأموریت قرار است کپسول دراگون عازم ایستگاه فضایی بین‌المللی شده و محموله‌های مورد نظر را به این ایستگاه برساند.
قرار است دراگون در ساعت ۱۲:۲۹ ظهر چهارشنبه (۳:۵۹ a.m. به وقت EDT) از پایگاه هوایی نیروی هوایی کیپ کاناورال در فلوریدا زمین را به مقصد فضا ترک کند.
بنا بر اعلام اسپیس‌ایکس تست آتش ثابت(static fire) موتور موشک فالکون ۹ تکمیل شده و دراگون آماده است که هفدهمین مأموریت خود به ایستگاه فضایی را انجام دهد.
محموله دراگون در این مأموریت ۲ هزار و ۴۹۵ کیلوگرم وزن دارد و شامل مواد تازه، تجهیزات سخت افزاری آزمایشی و سایر تجهیزات مورد نیاز فضانوردان مستقر در ایستگاه فضایی بین‌المللی خواهد بود.
انتهای پیام
