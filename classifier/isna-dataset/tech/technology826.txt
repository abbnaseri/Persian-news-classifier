بزرگترین قمر زحل یک کمربند یخی دارد
محققان اخیراً دریافته‌اند که یک ورقه یخی تقریباً نیمی از قمر "تیتان" زُحل را پوشانده است.
به گزارش ایسنا و به نقل از تک تایمز،"تایتان" (Titan) یا "تیتان" بزرگترین قمر سیاره زحل است که در فاصله ۱٫۲ میلیارد کیلومتری از خورشید واقع شده‌است. تیتان بسیار کندتر از زمین به دور خود می‌چرخد، به طوری که یک روز تیتان در حدود ۱۶ روز زمین است.
حال یک تیم تحقیقاتی از دانشگاه "آریزونا" دریافته‌اند که در نزدیکی خط استوای فرضی، این قمر کمربند یخی وجود دارد که ۶ هزار و ۳۰۰ کیلومتر وسعت دارد.
این کمربند یخی ۴۰ درصد از دور تیتان را پوشانده است. البته این تحقیقات نشان می‌دهد که کمربند یخی مذکور در حال فرسایش و خورد شدن است.
تیم تحقیقاتی این پروژه از داده‌های طیف‌سنجی دیداری و نقشه‌برداری مادون قرمز فضاپیمای "کاسینی" برای بررسی این موضوع استفاده کردند.
مأموریت " کاسینی-هویگنس"( Cassini-Huygens) بیش از یک دهه گذشته موفق به رؤیت ترکیبات شیمیای اتمسفر تیتان شد.
قمر تیتان بزرگترین قمر در کل منظومه شمسی است و به سبب داشتن تغییرات فصلی، باران و دریاچه‌های سطحی به زمین شباهت دارد.
اتمسفر این قمر هم عمدتاً از نیتروژن و مقدار کمی متان تشکیل شده است.
انتهای پیام
