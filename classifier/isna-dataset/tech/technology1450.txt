برنامه میلیون دلاری ناسا برای نظارت دقیق بر وضعیت آب و هوای فضا
 امروز ناسا اعلام کرد که یک آزمایش جدید برای ایستگاه فضایی بین‌المللی(ISS) به منظور نظارت دقیق بر وضعیت آب و هوای فضا در مقیاس جهانی انتخاب کرده است.
به گزارش ایسنا و به نقل از گیزمگ، بنابر گزارش‌ها ناسا قصد دارد ۴۲ میلیون دلار برای انجام "آزمایش امواج اتمسفری"(AWE) و نظارت دقیق بر وضعیت آب و هوای فضا سرمایه‌گذاری کند.
البته انجام این عملیات تا ماه اوت سال ۲۰۲۲ به طول خواهد انجامید. آزمایشات مذکور به دانشمندان در درک و پیش‌بینی رویدادهای هواشناسی بالقوه خطرناک کمک خواهد کرد.
تغییرات آب و هوای فضا نتیجه تعامل بادهای خورشیدی با میدان مغناطیسی زمین است که گاهی می‌تواند سبب طوفان‌های عظیم و به خطر افتادن سلامت فضانوردان نیز بشود.
علاوه بر این طوفان‌های مغناطیسی می‌تواند سیستم‌های ناوبری را مختل کند، ارتباطات رادیویی را قطع کند، داده‌های ماهواره را باطل کند و اگر بسیار قوی باشد، باعث آسیب رساندن به دستگاههای الکترونیکی روی زمین و شبکه‌های برق شود.
برای به دست آوردن درک بهتر مکانیسم‌های آب و هوای فضا، "آزمایش امواج اتمسفری" در بیرون ایستگاه فضایی بین‌المللی انجام می‌پذیرد و برای نظارت بر نوارهایی از نور که به نام "airglow" شناخته می‌شوند، مورد استفاده قرار می‌گیرند.
انتهای پیام
