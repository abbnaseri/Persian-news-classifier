تغییر لوگوی گوگل به افتخار بزرگترین رقابت فوتبالی زنان
گوگل لوگوی خود را به مناسبت برگزاری رقابت‌های جام جهانی فوتبال زنان ۲۰۱۹ تغییر داد. 
به گزارش ایسنا، امروز ۱۱ ژوئیه ۲۰۱۹ میلادی، پنجمین روز از برگزاری رقابت‌های جام جهانی فوتبال زنان است.
این رقابت بزرگ از تاریخ ۷ ژوئن آغاز شده و تا ۷ ژوئیه ۲۰۱۹ میلادی در فرانسه ادامه دارد.
این برای اولین بار در این کشور و سومین بار در اروپا است که این مسابقات برگزار می‌شود. این مسابقات در ۹ شهر فرانسه در حال برگزاری است. ساختار کنونی مسابقات شامل ۲۴ تیم می‌شود که تیم میزبان را نیز در بردارد. مدافع عنوان قهرمانی این رقابت‌ها هم تیم آمریکا است.
فینال هشتمین دوره از مسابقات جام جهانی فوتبال زنان، کمتر از یک ماه دیگر در ورزشگاه المپیک پارک "لئون" برگزار خواهد شد.
گوگل هم به علت این رویداد بزرگ ورزشی لوگوی خود را تغییر داد و چندین تصویر انیمیشنی از زنان فوتبالیست منتشر کرد.
این تصاویر مختلف برای تمامی کشورهای شرکت‌کننده در مسابقات طراحی شده‌اند و پرچم آن‌ها هم در بالای تصویر درج شده است.
همچنین گوگل برای تمامی بازیکنان این رقابت‌ها آرزوی موفقیت کرد.



انتهای پیام
