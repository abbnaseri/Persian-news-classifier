تاکسی‌هایی که هوای شهر را آلوده نمی‌کنند + تصاویر
برخی از تاکسی‌های لندن به دستگاهی پیشرفته تجهیز می‌شوند که می‌تواند ذرات آلاینده هوا را خنثی کند.
به گزارش ایسنا و به نقل از دیلی میل، ۱۰ تاکسی در لندن به دستگاه‌هایی مجهز می‌شوند که می‌تواند اکثر مواد شیمیایی و ذرات سمی آلاینده را از هوا حذف کند.
این سیستم می‌تواند تنها پس از ۱۰ دقیقه روشن شدن خودرو، تا ۹۷ درصد از ذرات آلاینده و ۹۵ درصد از ذرات "نیتروژن دی‌اکسید" (NO۲) را از داخل وسیله نقلیه حذف کند.
به این ترتیب هوای داخل تاکسی مانند قله کوه پاک و تازه می‌شود.
از آنجا که لندن یکی از آلوده‌ترین شهرهای انگلیس است، این ناوگان در حقیقت بخشی از آزمایش پاک‌کننده‌های مختلف در لندن است.

کیفیت هوای درون خودرو می‌تواند دو برابر بدتر از خارج آن باشد، زیرا هوای درون خودرو در خودرو محبوس می‌شود و شانس کمتری برای خروج دارد.
این پروژه توسط بانک "بارکلیز" راه‌اندازی شده و قرار است در این تابستان ۱۲ هفته مورد آزمایش قرار گیرد.
نسبت به آزمایش‌های گذشته، پنج منطقه در لندن و همچنین بیش از ۴۰ روستا و شهر در سراسر انگلیس گزارش سطح ناامن نیتروژن دی‌اکسید را داده‌اند.
این فناوری فیلتراسیون جدید مولکول‌های گازهای سمی را از طریق فیلترهای نانو- کربن و سیستم جریان هوا، پاکسازی می‌کند.



انتهای پیام
