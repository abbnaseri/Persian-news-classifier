این عکس با دوربین گوشی گرفته شده است!
ماه مارس گذشته علاقه‌مندان به تماشای آسمان ماه را در حالی که از نزدیک زحل می‌گذشت به نظاره نشسته بودند تا این که یک عکاس در آفریقای جنوبی با استفاده از گوشی هوشمند خود عکس‌های خیره کننده‌ای از این رویداد گرفت.
به گزارش ایسنا و به نقل از تک‌تایمز، ماه گذشته زحل و ماه کاملاً در آسمان در راستای هم قرار گرفتند که البته همه شانس نگاه کردن به آن را نداشتند، اما خوشبختانه یک عکاس از آفریقای جنوبی به نام "گرنت پترسن" با گوشی هوشمند خود یک عکس خیره کننده از این هم‌راستایی گرفت.
بسیاری از مردم این رویداد را از دست دادند، اما یک عکاس از ژوهانسبورگ آفریقای جنوبی آن را با دوربین گوشی هوشمند خود شکار کرد. "گرنت پترسن" دو ساعت قبل از این رویداد یعنی ساعت ۴ صبح از خواب بیدار شد و ابزارهایش را که شامل یک تلسکوپ دابسونی، گوشی سامسونگ گلکسی S8، یک آداپتور و یک عدسی دوربین بود، جمع کرد.
یک تلسکوپ دابسونی در واقع یک تلسکوپ نیوتنی است که بر روی یک "استقرار سمت-ارتفاعی" نصب شده است. این نوع تلسکوپ نخستین بار توسط یک ستاره‌شناس آماتور به نام "جان دابسون" ساخته شد و از سال ۱۹۶۰ میلادی به بعد، استفاده از آن به واسطه وی در بین مردم رواج یافت.
طرح مکانیکی ساده، قطعات و لوازم ارزان‌قیمت و فراوان، این نوع تلسکوپ را به محبوب‌ترین و رایج‌ترین نوع تلسکوپ در میان تلسکوپ‌سازان آماتور تبدیل کرده است.
هنگامی که این رویداد اتفاق افتاد، پترسن آن را با سرعت ۶۰ فریم در ثانیه ضبط کرد و با استفاده از تکنیکی به نام انباشت، تصاویر با کیفیت پایین را برای ایجاد یک تصویر با کیفیت بالا ترکیب کرد و نتیجه عکس‌های خیره کننده‌ای از این رویداد شد که انگار زحل در حال نشستن روی سطح ماه است.
پترسن می‌گوید هیجان و استرس زیادی داشته است، مخصوصاً از وقتی که شب قبل از این رویداد، آسمان ژوهانسبورگ مقداری بارید. اما خوشبختانه آسمان درست به موقع صاف شد و مثل یک بچه در جشن کریسمس خوشحال بودم.

پترسن که یک رصدگر پرشور و عکاس آسمان است از ابزارهای مختلف برای مطلع شدن از رویدادهای آسمانی بزرگ و گرفتن عکس استفاده می‌کند. حال گاهی اوقات این رویدادها ستاره‌های دنباله دار یا سیارک‌ها هستند و در بعضی موارد نیز شکار عکس‌های ایستگاه بین‌المللی فضایی از روی زمین است.
پترسن از ژانویه از هم‌راستایی ماه و زحل مطلع شد و به درستی برنامه‌ریزی کرده بود تا بتواند آن را ضبط کند.
وی با انتشار یکی از عکس‌هایش در توئیتر نوشت: این واقعاً جذاب بود.
رویداد بزرگ بعدی در تقویم پترسن یازدهم نوامبر و گذر زحل از جلوی خورشید است.
انتهای پیام
