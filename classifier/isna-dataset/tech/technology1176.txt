ناسا راهپیمایی فضایی زنانه را لغو کرد
آژانس فضایی آمریکا(ناسا) به دلیل کمبود لباس فضانوردی اولین راهپیمایی زنانه تاریخ را لغو کرد.
به گزارش ایسنا، اولین راهپیمایی فضایی زنانه در ایستگاه فضایی بین‌المللی به دلیل آنچه کمبود لباس فضانوردی عنوان می‌شود، لغو شد. راهپیمایی دوم برای تغییر باتری‌ها ایستگاه بین‌المللی فضایی را "کریستینا کخ" و "نیکلاس هیگ" صورت خواهند داد. ناسا قبلاً تصمیم داشت این
راهپیمایی توسط "کریستینا کخ" و "ان مک کلاین" انجام گیرد که در آن صورت چنین عملیاتی در تاریخ فضانوردی سابقه نداشت. راهپیمایی مشترک زنان و مردان فضانورد برای تعمیر و یا نصب دستگاه‌ها و دیگر عملیات ضروری در بیرون از ایستگاه یا سفینه‌های فضایی سال‌هاست که انجام
می‌شود و آغاز کننده آن "اسوتلانا ساویتسکایا" و "ولادیمیر ژانیبکف" در سال ۱۹۸۴ بودند اما این بار ناسا تصمیم داشت برای نخستین مرتبه، تنها دو زن فضانورد دست به چنین عملیاتی بزنند. اما سخنگوی ناسا اعلام کرد "نیکلاس هیگ" و "کریستینا کوک" در حال آماده شدن برای انجام
راهپیمایی فضایی دوم در روز جمعه ۲۹ مارس هستند که طی آن عملیاتی را برای نصب باتری لیتیوم یون بر روی یک جفت باتری خورشیدی در ایستگاه فضایی را صورت خواهند داد. "کخ" باید این راهپیمایی فضایی را با "ان مک کلاین" اجرا می‌کرد. اما به دنبال اولین راهپیمایی که در ۲۲
مارس انجام شد، مسئولان تصمیم گرفتند گروه را تغییر دهند، بخشی از این تصمیم به دلیل مشکل لباس فضایی موجود در ایستگاه فضایی است.

در حال حاضر دو لباس ویژه راهپیمایی فضایی در ایستگاه آماده عملیات هستند که هر دو اندازه متوسط دارند، اما در جریان راهپیمایی روز ۲۲ مارس که توسط "نیکلاس هیگ" و "ان مک کلاین" صورت گرفت، "مک کلاین" متوجه شد لباس فضایی در اندازه کوچک برای او مناسب است به
همین دلیل تصمیم گرفت که "کخ" و "هیگ" از لباس‌هایی استفاده کنند که قبلاً آماده شده است. تغییر اندازه لباس نیاز به انجام عملیاتی در بخش‌های اتصال بازو و پاها به لگن دارد و یک فرایند نسبتاً طولانی را می‌طلبد.
بر اساس گفته سخنگوی ناسا، در جریان اولین راهپیمایی، "مکلین" متوجه شد که اندازه کوچک لباس فضایی برای او مناسب است.
احتمالاً "مک لین" که در ۸ آوریل برای انجام کار تعمیر و نگهداری ایستگاه همراه با فضانورد کانادایی "دیوید سنت ژاک" راهپیمایی خواهد کرد. در همین حال ناسا گزارش داد که ترکیب دقیق شرکت کنندگان در سومین راهپیمایی پس از اتمام کار در فضای باز توسط "کخ" و "هیگ" اعلام خواهد
شد.
جالب آن که "مک لین" قبلاً در صفحه توئیتر خود نوشته بود که به دلیل بی وزنی، قدش حدود ۵ سانتیمتر بلندتر شده است.

انتهای پیام
