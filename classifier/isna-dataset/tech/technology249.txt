تحویل پیتزا با خودروی خودران
مجموعه رستوران‌های زنجیره‌ای آمریکایی "دومینو"(Domino's pizza) نیز از فناوری عقب نمانده است چرا که اخیراً اعلام کرده قصد دارد در آینده از خودروهای رباتیک برای ارسال غذاهای خود استفاده کند.
به گزارش ایسنا و به نقل از دیلی میل، رستوران زنجیره‌ای "دومینو" قصد دارد در آینده‌ای نزدیک و در سال جاری از ربات‌ها در ارسال غذاهای خود در تگزاس استفاده کند.
استارت آپ "نورو"(Nuro) یک خودرو خودران توسعه داده است که می‌تواند دست راست "پیتزا دومینو" باشد. سرعت خودرو مذکور که "آر ۱"(R۱) نام دارد، ۲۵ مایل بر ساعت است.
هنگامی که ربات به مقصد خود می‌رسد، مشتریان باید به وسیله کدی که توسط رستوران برای آنها ارسال میشود درب خودرو را باز کرده و سفارش خود را تحویل بگیرند.
اندازه "آر ۱" نصف یک خودرو عادی است و تنها با سرعت حدود ۲۵ مایل در ساعت حرکت می‌کند که این موضوع باعث می‌شود که کمتر در معرض تصادف با عابران پیاده یا وسایل نقلیه دیگر قرار گیرد.

شرکت نورو اخیراً نیز خبر همکاری خود با فروشگاه زنجیره‌ای مواد غذایی "Kroger" را در آریزونا برای ارسال سفارشات داده بود.
مشارکت نورو با "دومینو"، قطعاً برای نورو سودآور خواهد بود چرا که "پیتزا دومینو" یک رستوران زنجیره‌ای معروف است و از این پس دیگر شرکت‌ها نیز از خودروهای خودران این استارت آپ استقبال خواهند کرد.
دومینو ۱۶ هزار شعبه در کشورهای مختلف دارد و روزانه بیش از ۳ میلیون پیتزا ارسال می‌کند. پیتزا دومینو در زمینه ارائه پاستا، پیتزا، دسر و ساندویچ فعالیت می‌نماید. شرکت دومینو در سال ۱۹۶۰ توسط تام موناگهان راه‌اندازی شد و در حال حاضر با ۱۶ هزار شعبه در کشورهای مختلف، به‌عنوان بزرگترین پیتزافروشی زنجیره‌ای جهان شناخته می‌شود، ولی در ایالات متحده پس از "پیتزا هات" در رتبه دوم قرار دارد.


مرورگر شما از ویدئو پشتیبانی نمی‌کند.
   فایل آن‌را از اینجا دانلود کنید: 
  video/mp4


انتهای پیام
