همکاری غول‌های خودروسازی برای تدوین استانداردهای ایمنی خودروهای خودران
سه شرکت بزرگ خودروسازی روز گذشته اعلام کردند که قصد تشکیل یک کنسرسیوم را دارند که برای کمک به تدوین استانداردهای ایمنی برای خودروهای خودران ایجاد خواهد شد.

به گزارش ایسنا و به نقل از دیلی‌میل، رؤسای شرکت‌های اصلی خودروسازی دنیا یعنی "جنرال موتورز"،"فورد" و "تویوتا" طی بیانیه‌ای اعلام کردند که به گروه بین‌المللی مهندسی " SAE" پیوستند تا اصول راهنمایی ایمنی خودروهای خودران را ایجاد کنند تا به اطلاع رسانی استانداردهای این حوزه بپردازند.
به این ترتیب قوانین و مقررات منظمی برای خودروهای خودران در آمریکا ایجاد خواهد شد.
این گروه مهندسی همچنین به تسریع پیشرفت آزمایش خودروهای خودران و توسعه آنها کمک خواهد کرد.
این همکاری در قالب "کنسرسیوم ایمنی وسایل نقلیه خودران" صورت گرفته است و کار خود را با تمرکز بر تعامل خودروهای خودران با دیگر وسایل نقلیه جاده و راهنماهای ایمنی در آزمایش خودروها آغاز خواهد کرد.
"رندی ویزینتینر" مدیر دفتر فناوری شرکت فورد اظهار کرد، این کنسرسیوم با هدف همکاری شرکت‌ها برای سرعت بخشیدن به توسعه استانداردها تشکیل شده است. زیرا این استانداردها می‌توانند منجر به ایجاد قانون شوند.
قوانین کنونی سازمان ملی امنیت ترافیک بزرگراه‌های آمریکا استفاده از خودروهای خودران را ممنوع اعلام کرده است.
انتهای پیام
