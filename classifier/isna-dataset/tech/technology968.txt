کانادا، به دنبال جذب بیشتر دانشجوی خارجی
کانادا قصد دارد با گسترش حضور خود در خارج از کشور، جذب دانشجویان بین‌المللی را افزایش دهد. 

به گزارش ایسنا و به نقل از یودبلیو نیوز، این اقدام کانادا در تلاش برای پیشرفت در تنوع کلاس‌های درس و افزایش مزایای اقتصادی است.
این مزایای اقتصادی سالیانه میلیاردها دلار بوده است.
بین سال‌های ۲۰۱۰ تا ۲۰۱۶ میلادی، سود مالی حاصل از حضور دانشجویان خارجی در این کشور دو برابر شده است که این میزان به ۱۱.۶ میلیارد دلار می‌رسد.
درآمد حاصل از سیستم آموزشی کانادا از حدود ۱۷۰ هزار شغل در این کشور پشتیبانی کرده است.
بخش وسیعی از این دانشجویان خارجی از کشورهای هند و چین به کانادا رفته‌اند.
در حالی‌که در سال‌های اخیر دانشجویانی از کشورهای در حال رشد همچون ویتنام نیز به کانادا رفته و در آنجا به تحصیل پرداخته‌اند.
مقامات دانشگاهی کانادا انتظار دارند که این کشور مقصد کشورهایی با اقتصاد در حال توسعه از قبیل کلمبیا و آفریقا باشد.
انتهای پیام
