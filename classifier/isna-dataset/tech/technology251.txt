نمایش "مونالیزا" در "لوور" با کمک واقعیت مجازی
روزانه هزاران نفر در موزه "لوور" پاریس از "مونالیزا" معروف‌ترین تابلو نقاشی لئوناردو داوینچی دیدن می‌کنند اما ازدحام بیش از حد افراد مانع از این می‌شود که بتوانند از نزدیک این تابلو حیرت‌انگیز را مشاهده کنند. اما دیگر جای نگرانی نیست چرا که با فناوری واقعیت مجازی افراد می‌توانند از نزدیک این پرتره را ببینند.
به گزارش ایسنا و به نقل از دیلی میل، نمایشگاه واقعیت مجازی افراد را قادر می‌سازد تا از نزدیک شاهکار لئوناردو داوینچی را مشاهده کنند. کاربران توسط این فناوری می‌توانند جزئیاتی را که با چشم غیرمسلح قابل مشاهده نیست نیز ببینند.
موزه لوور با همکاری شرکت "هنرهای اچ‌.تی‌.سی وایو"(HTC VIVE Arts) موفق به توسعه هدست‌های واقعیت مجازی جذابی شده است. این نمایشگاه براساس تحقیقات علمی جدید در قالب پرتره توسعه یافته است.
کاربران می‌توانند از ماه اکتبر این فناوری جذاب را تجربه کنند. این نمایشگاه بخشی از مراسم سالگرد زندگی این نقاش دوره رنسانس است که ۵۰۰ سال پیش فوت کرد، خواهد بود. این پلت فرم واقعیت مجازی به دوستداران هنر اجازه می‌دهد تا مونالیزا را متفاوت ببینند. محل برگزاری این نمایشگاه دیدنی در سالن نخست موزه لوور خواهد بود.
مونالیزا که به لبخند ژوکوند نیز شهرت دارد، نام یکی از معروف‌ترین تابلوهای نقاشی لئوناردو داوینچی هنرمند مشهور ایتالیایی است که با رنگ روغن بر روی صفحه چوب سپیدار نقاشی شده‌ است. این نقاشی دارای عناوینی همچون شناخته شده‌ترین، پُر بازدیدترین و مقلدترین(مورد تقلید قرار گرفته) اثر جهان می‌باشد. این اثر استثنایی در طول تاریخ چندین بار ربوده شده و با این‌ که بیش از ۵۰۰ سال از زمان خلقش می‌گذرد اما آسیب چندانی ندیده‌ است. مونالیزا هم‌اکنون در تملک دولت فرانسه می‌باشد و در موزه لوور در پاریس نگهداری می‌شود.



انتهای پیام
