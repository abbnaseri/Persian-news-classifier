سیستم پخش ویدئوی اپل بالاخره منتشر می‌شود
شرکت اپل در نهایت سرویس پخش ویدئوی خود را روز ۲۵ مارس در سالن "استیو جابز" معرفی خواهد کرد.
به گزارش ایسنا و به نقل از انگجت، به نظر می‌رسد شایعات در مورد رویداد بهارانه اپل درست از آب درآمده است.
رویداد بعدی این شرکت در ۲۵ مارس در سالن "استیو جابز" واقع در مقر اپل در کوپرتینوی کالیفرنیا برگزار خواهد شد و با توجه به دعوتنامه این رویداد، ما در نهایت شاهد رونمایی و معرفی سرویس ویدئویی اپل خواهیم بود. سرویسی که مدت‌هاست از آن صحبت می‌شود.
دعوتنامه این مراسم به برگزاری یک رویداد در بهار اشاره می‌کند در حالی که مستقیماً به راه‌اندازی سرویس‌های خبری و ویدئویی اپل اشاره نکرده است و کاملاً مشخص نیست که آیا ما واقعاً اطلاعاتی در مورد این محصول دریافت می‌کنیم یا نه.
ضمن اینکه ممکن است شاهد رونمایی از آیپدهای(iPad) جدید شرکت اپل باشیم، چرا که چندین سال است که در ماه مارس خط تولید خود را جان تازه می‌بخشد.
به هر حال اینطور که از شایعات برمی‌آید اپل به احتمال زیاد در این رویداد از سرویس پخش ویدئوی مخصوص خود رونمایی خواهد کرد و باید منتظر بمانیم تا ببینیم شاهد چه اتفاقات و محصولات جدید دیگری در این رویداد خواهیم بود.
انتهای پیام
