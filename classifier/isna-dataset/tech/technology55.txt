نسل جدید سیستم ترمز اضطراری خودکار در خودروهای تسلا
تسلا در توئیت جدید خود اعلام کرد که نسل آینده خودروهای این شرکت به سیستم‌های پیشرفته‌تری از ترمز اضطراری خودکار و هوش مصنوعی مجهز می‌شوند.
به گزارش ایسنا و به نقل از تک‌کرانچ، شرکت "تسلا" (Tesla) در سال ۲۰۱۷ اعلام کرد که قصد دارد همه وسایل نقلیه خود را به سیستم "ترمز اضطراری خودکار" (AEB) مجهز کند. اکنون این شرکت در توئیت جدید خود، از قابلیت‌های پیشرفته‌تری رونمایی کرد که قرار است نسل جدید خودروهای تسلا به آنها مجهز شوند.
یکی از قابلیت‌های جدید این است که هنگامی که سیستم خودکار وسیله نقلیه، عابر یا دوچرخه‌سواری را در حال گذشتن از مسیر خودرو تشخیص می‌دهد، ترمزها را به صورت خودکار فعال می‌کند.
این ویژگی‌ها، قابلیت‌های جدیدی نیستند و در حقیقت از پیش، در برخی وسایل نقلیه خودران وجود داشته‌اند. سازمان‌هایی مانند "مؤسسه بیمه ایمنی بزرگراه‌ها" (IIHS) و "اداره ایمنی ترافیک بزرگراه‌ها" (NHTSA)، این سیستم‌ها را سال‌ها مورد آزمایش قرار داده و از آنها حمایت کرده‌اند.
همه سیستم‌های ترمز اضطراری خودکار، عملکرد یکسانی ندارند و صورت مشابه ساخته نشده‌اند. نسخه‌های جدید این فناوری، به حسگرهای پیشرفته‌تر و سیستم‌های محاسباتی آنبرد مجهز هستند تا بتوانند از رخ دادن تصادف پیشگیری کنند. تسلا در توئیت جدید خود، از قابلیت‌های این سیستم به خصوص، فناوری پردازش هوش مصنوعی رونمایی کرده که قرار است عملکرد یک "مغز" را برای خودروهای خودران این شرکت داشته باشند.
انتهای پیام
