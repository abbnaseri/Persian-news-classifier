ایستگاه فضایی بین‌المللی را از کجای زمین می‌توان دید؟
ایستگاه فضایی بین‌المللی هنگامی که آخر هفته گذشته در حال پرواز بر فراز آمریکای شمالی بود شانس با برخی افراد یار بود و توانستند آن را مشاهده کنند.
به گزارش ایسنا و به نقل از تک تایمز، حال دفعه دیگر که ایستگاه فضایی بین‌المللی قرار است بر فراز آمریکا پرواز کند، چگونه می‌توانیم آن را مشاهده کنیم.
آخر هفته گذشته، ایستگاه فضایی بین‌المللی در بسیاری از نقاط سراسر آمریکای شمالی قابل مشاهده بود. از فلوریدا تا ایالت مین(maine)، افراد قادر به مشاهده ایستگاه فضایی بین‌المللی در آسمان شب شدند.
از آنجایی که ایستگاه فضایی بین‌المللی به طور مداوم در حال حرکت است، ممکن است بتوان به آسانی آن را در آسمان مشاهده کرد. ناسا این کار را برای شما آسان ساخته است زیرا مقصد بعدی عبور ایستگاه فضایی بین‌المللی را پیش از رسیدن آن اطلاع می‌دهد.
با این کار ناسا، هر شخص از هر جای جهان می‌تواند تنها با ثبت نام کردن در سایت ناسا از مقصد بعدی ایستگاه فضایی بین‌المللی مطلع شود. ناسا نه تنها مقصد بعدی ایستگاه فضایی بین‌المللی را به افراد می‌گوید بلکه به افراد اطلاع می‌دهد که از آن نقطه‌ای که آنها سکونت دارند، ایستگاه فضایی قابل مشاهده است یا خیر.
قابل ذکر است که ایستگاه فضایی بین‌المللی بر فراز سراسر زمین پرواز می‌کند، بنابراین ممکن است یک روز ایستگاه فضایی بین‌المللی از یک محل خاص عبور کند و ناسا در این زمان به تمام افراد آن اماکن که در سایت ثبت نام کرده‌اند، اطلاع می‌دهد.
ایستگاه فضایی بین‌المللی درست همانند ماه، قابل مشاهده است زیرا نور خورشید را منعکس می‌کند. با این حال، آن بسیار کوچک‌تر از ماه است، بنابراین در طول روز نمی‌تواند دیده شود و تنها هنگام غروب یا سپیده دم قابل مشاهده خواهد بود. این بدان معنی است که مشاهده ایستگاه فضایی بین‌المللی به موقعیت مکانی افراد بستگی دارد برای مثال برخی افراد می‌توانند ماهی یک بار و برخی چند ماه یک بار آن را مشاهده کنند.
هیچ تجهیزاتی برای رصد ایستگاه فضایی بین‌المللی مورد نیاز نیست زیرا به راحتی توسط چشم غیر مسلح دیده نیز قابل مشاهده است. علاوه بر این، سرعت ایستگاه فضایی بین‌المللی بسیار بیشتر از یک هواپیما است زیرا ایستگاه فضایی بین المللی ۱۷ هزار و ۵۰۰ مایل(۲۸ هزارکیلومتر) و هواپیما تنها ۶۰۰ مایل(۹۶۵ کیلومتر) در ساعت پرواز می‌کند.
ایستگاه فضایی بین‌المللی
"ایستگاه فضایی بین‌المللی"(International Space Station) یک ایستگاه فضایی است که با مشارکت بیش از ۱۵ کشور ساخته شده است. این ایستگاه فضایی در مدار نزدیک زمین و در ارتفاع ۳۳۰ تا ۴۳۵ کیلومتری از سطح زمین در حرکت است. سرعت آن در مدار برابر ۲۸ کیلومتر بر ساعت است، که به این ترتیب روزی بیش از ۱۵ بار به دور سیاره زمین گردش می‌کند. این ایستگاه محصول همکاری مشترک سازمان ناسا، سازمان فضایی روسیه، سازمان فضایی اروپا، سازمان فضایی ژاپن و سازمان فضایی کانادا است. سازمان فضایی برزیل از طریق همکاری با ناسا با این برنامه مشارکت می‌کند. سازمان فضایی ایتالیا، هم به عنوان یک عضو فعال در سازمان فضایی اروپا و هم بطور مستقل در برنامه ایستگاه فضایی مشارکت می‌کند. سازمان فضایی چین نیز علاقه خود را برای پیوستن به جمع مشارکت‌کنندگان، به ویژه از طریق همکاری با سازمان فضایی روسیه اعلام داشته‌است.
انتهای پیام
