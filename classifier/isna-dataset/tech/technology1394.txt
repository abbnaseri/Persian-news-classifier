تولید پودری که انتشار CO2 را کاهش می‌دهد
محققان دانشگاه "واترلو" پودری تولید کرده‌اند که می‌تواند کربن‌دی‌اکسید را از نیروگاه‌های برق بگیرد. 
به گزارش ایسنا و به نقل از تک‌تو، بنا بر گزارش سالیانه سازمان ملل متحد، برای جلوگیری از تأثیرات فاجعه‌بار تغییرات آب‌وهوایی، ما نباید تنها میزان گازهای گلخانه‌ای را کاهش دهیم.
بلکه باید از باد و خورشید به عنوان منابع انرژی استفاده کنیم.
حال محققان فناوری جدیدی تولید کرده‌اند که کربن را از نیروگاه‌های برق می‌گیرد و به صورت جامد در زیر زمین ذخیره‌سازی می‌کند.
یک تیم تحقیقاتی از دانشگاه "واترلو" پودری تولید کرده‌اند که کربن‌دی‌اکسید را قبل از این‌ که در هوا منتشر شود، به دام می‌اندازد.
سطح این پودرها از کربن ساخته شده که دارای منافذ کوچکی هستند و مولکول‌های کربن‌دی‌اکسید را جذب می‌کنند.
عملکرد این پودرها طی فرآیندی به نام "جذب سطحی" رخ می‌دهد.
اما نحوه نابودی کربن‌دی اکسیدهای جذب شده مانند روش‌های کنونی است و پودری که با کربن‌دی‌اکسید اشباع‌شده، باید زیر زمین مدفون شود.
بنابراین دی‌اکسید کربن به اتمسفر باز نخواهد گشت.
یکی از محققان این پژوهش اظهار کرد، پودر ساخت ما بسیار کارآمد است زیرا دارای منافذی است که دو تا سه برابر بزرگ‌تر از مولکول‌های دی‌اکسید کربن هستند بنابراین به طور مؤثری کربن ناشی از انتشار گازهای گلخانه‌ای را به دام می‌اندازند.
این پودر بدون نیاز به تجهیزات خاصی قابل استفاده است و از طریق مواد خامی چون شکر، ملاس، پوسته برنج و یا آگار می‌توان از آن استفاده کرد.
این امر باعث می‌شود پودر جدید تجدیدپذیر و ارزان باشد.
انتهای پیام
