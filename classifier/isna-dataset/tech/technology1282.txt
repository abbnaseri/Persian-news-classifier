تغییر لوگوی گوگل به افتخار ایرلندی‌ها
امروز "گوگل" لوگوی خود را به مناسبت روز "سنت پاتریک" تغییر داد. 
به گزارش ایسنا، امروز ۱۷ مارس، روز "سنت پاتریک"(Saint Patrick's Day) است که گوگل نیز به افتخار این روز لوگوی خود را تغییر داد.
روز "سنت پاتریک" یکی از اعیاد مخصوص و تعطیلات ایرلندی‌هاست؛ که با مهاجرت و نفوذ آنها به اکثر کشورهای دیگر، بعد بین‌المللی به خود گرفته. در این جشن مردها و زن‌های ایرلندی لباس‌های محلی سبز رنگشان را پوشیده و نوشیدنی محبوب ملی‌شان را می‌نوشند و رقص محلی شان را اجرا می‌کنند.

این روز سالیانه در قلمروهای مشترک‌المنافع و آمریکا جشن گرفته می‌شود.
"سنت پاتریک" کسی است که دین مسیح را به ایرلند آورده است.
انتهای پیام
