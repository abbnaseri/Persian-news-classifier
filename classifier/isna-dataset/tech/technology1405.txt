وقتی نمایشگر گوشی ضبط خودرو می‌شود+تصاویر
یکی از سه خودروی مفهومی جدید خودروسازی "استون مارتین" که از خودروهای فرمول ۱ الهام گرفته شده، قابلیت استفاده از نمایشگر گوشی‌های هوشمند به جای نمایشگر سیستم صوتی خودرو را خواهد داشت.
به گزارش ایسنا و به نقل از انگجت، شرکت استون مارتین امروز هت‌تریک کرد و سه خبر جدید اعلام کرد.
این خودروساز کار بر روی سه خودروی مفهومی جدید را تأیید کرد: خودروی مفهومی "Vanquish Vision"، هایپرکار AM-RB ۰۰۳ و خودروی مفهومی Lagonda All-Terrain.

خودروی اول که به اختصار "Vanquish" نامیده می‌شود دو سال است که در حال طی مراحل تولید است و قرار است تا سال ۲۰۲۲ روانه بازار شود.
ظرفیت موتور دوقلوی توربوشارژ این خودرو هنوز مشخص نشده است اما احتمالاً همانند موتورهای مشابه سایر خودروسازان حدود ۳.۰ لیتر خواهد بود.

مدل AM-RB ۰۰۳ نیز که قبلاً به نام پروژه ۰۰۳ شناخته می‌شد یک مدل بنزینی است و مفاهیم و فناوری‌های آن مستقیماً از خودروهای فرمول یک می‌آید.
با این حال جالب اینجاست که این خودرو روی داشبورد خود هیچ جایی برای نمایشگر سیستم صوتی ندارد و در واقع چیزی به عنوان صفحه لمسی روی داشبورد تعبیه نشده است که این کار احتمالاً بدین منظور انجام شده که استون مارتین در تلاش است تا آن را تا حد امکان سبک کند.

در عوض صاحبان این خودرو می‌توانند از گوشی هوشمند خود به عنوان نمایشگر ضبط خودرو استفاده کنند. آنها می‌توانند به سادگی گوشی خود را در جای مشخص شده قرار دهند و از برنامه‌های مسیریابی یا موسیقی استفاده کنند.
استون مارتین در مورد مشخصات فنی این خودرو خیلی ریز نشده است اما احتمالاً تا سال ۲۰۲۱ پا به جاده‌ها بگذارد.

استون مارتین امروز در نهایت مدل مفهومی "Lagonda All-Terrain" که نقطه عطف انتقال استون مارتین به یک برند لوکس تمام الکتریکی است، معرفی شد.
کلید اصلی در طراحی این خودرو فضای ارائه شده است. این کمپانی از فقدان موتور احتراق داخلی استفاده کرده و باتری‌ها را در کف خودرو نصب کرده است، بنابراین اتاق بسیار بزرگی دارد.
از لحاظ ظاهری هم بسیار آینده‌نگرانه به نظر می‌رسد و طبق گفته "اندی پالمر" رئیس استون مارتین، این ویژگی این خودرو را به یک خودروی مناسب برای کارآفرینان فناور تبدیل می‌کند.
باز هم هیچ چیزی در مورد مشخصات این خودرو اعلام نشده است اما گفته می‌شود استون مارتین امیدوار است این خودرو را با دامنه حرکتی تمام الکتریکی حدود ۴۰۰ مایل به همراه فناوری شارژ سریع بی‌سیم در حدود ۱۵ دقیقه روانه بازار کند.
انتهای پیام
