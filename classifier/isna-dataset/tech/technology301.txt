تشخیص فتوشاپ بودن چهره با هوش مصنوعی
یک تیم تحقیقاتی از شرکت "ادوب"(Adobe) و دانشگاه "برکلی" آمریکا با هم همکاری کردند و یک سیستم "هوش مصنوعی" ساختند که ویرایش‌های انجام شده در یک عکس را تشخیص می‌دهد.
به گزارش ایسنا و به نقل از انگجت، محققان این پروژه امیدوارند که ابزار ساخت آنها اعتماد از دست رفته میان مردم در رسانه‌های اجتماعی را بازگرداند.
این سیستم هوش مصنوعی در دوره‌ای ساخته شده که چهره‌های منتشر شده اغلب افراد در رسانه‌های اجتماعی جعلی است و فتوشاپ‌های متعددی روی آن‌ها صورت می‌گیرد.
بنابراین با سیستم ساخته شده توسط تیم تحقیقاتی شرکت " ادوب" (Adobe) و دانشگاه "برکلی" می‌توان دستکاری‌های صورت گرفته در عکس‌ها را شناسایی کرد.
تیم تحقیقاتی پروژه از " شبکه‌های عصبی پیچشی"(CNN) استفاده کردند تا تغییراتی که در عکس‌هایی که با نرم‌افزار فتوشاپ "Face Away Liquify" ایجاد شده است را شناسایی کنند.
این نرم‌افزار در چشم، دهان و دیگر ویژگی‌های چهره افراد تغییرات ایجاد می‌کند.
زمانی‌که این ابزار مورد آزمایش قرار گرفت، مشخص شد که ۹۹ درصد از تغییرات اعمال شده را شناسایی می‌کند.
این در حالی است که این میزان در افراد به ۵۳ درصد می‌رسد و اگر خود ما بخواهیم تغییرات صورت گرفته در عکس را تشخیص دهیم، تا میزان ۵۳ درصد از تغییرات را شناسایی می‌کنیم.
انتهای پیام
