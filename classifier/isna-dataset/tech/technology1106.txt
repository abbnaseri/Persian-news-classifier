نخستین تصاویر رسمی از موشک "فالکون هوی بلاک ۵ " منتشر شد
شرکت اسپیس ایکس اخیراً در شبکه اجتماعی خود برای نخستین بار تصاویر رسمی موشک "فالکون هوی بلاک ۵ "(Falcon Heavy Block 5) را منتشر کرد.
به گزارش ایسنا و به نقل از تسلاراتی، فالکون هِوی یا فالکون سنگین(Falcon Heavy) که به اختصار (FH) نیز نامیده می‌شود، یک پرتابگر فضایی طراحی شده و توسعه داده شده توسط اسپیس‌ایکس است. این پرتابگر مشتق شده از فالکون ۹ بوده و دربرگیرندهٔ یک فالکون ۹ به عنوان قسمت مرکزی و دو بوستر تشکیل‌ شده از مرحلهٔ اول فالکون ۹ است.
شرکت اسپیس ایکس ابتدا ویدئوی تایم‌لپس و سپس با انتشار چند تصویر این خبر را اعلام کرد.



موشک مذکور ۷۵ تن(۱۶۵ هزار پوند) وزن دارد و پس از انجام آزمایشاتی برای بررسی سیستم سخت افزاری آن را بر روی "سکوی مجتمع پرتاب ۳۹ پایگاه فضایی کندی" (Pad 39A) قرار دادند. علاوه بر آن ویدئو، اسپیس ایکس تصاویری با وضوح وضوح 4k از ۲۷ موتور "مرلین ۱ دی"(Merlin 1D) نیز منتشر کرد. موتور راکت "مرلین ۱ دی" در سال ۲۰۱۲ توسط اسپیس‌اکس توسعه داده شد و در ۲۰۱۳ اولین پرواز خود را انجام داد.


مرورگر شما از ویدئو پشتیبانی نمی‌کند.
   فایل آن‌را از اینجا دانلود کنید: 
  video/mp4


انتهای پیام
