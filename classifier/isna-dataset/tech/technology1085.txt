بی‌خوابی باعث منفی‌نگری می‌شود
محققان یکی از بزرگ‌ترین دانشگاههای علوم پزشکی اروپا در سوئد به تازگی دریافته‌اند که کمبود خواب باعث می‌شود ما نسبت به همه‌چیز نگرشی منفی داشته باشیم. 

به گزارش ایسنا و به نقل از مدگجت، محققان دوره دکتری "مؤسسه کارولینسکا"(Karolinska Institutet) در سوئد با انجام یک تحقیق و بررسی یک رویکرد نورولوژیکی مشکلات ناشی از کمبود خواب را بررسی کرده‌اند.
این محققان از تکنیک‌های "ام‌آرآی"(MRI) و "پت اسکن"( PET) رفتارهای احساسی ۱۱۷ نفر از قبیل پرخاشگری، همدلی و تقلید از دیگران را مورد ارزیابی قرار داده‌اند.
نتایج این تحقیقات نشان داد که بی‌خوابی نه تنها منجر به بروز خستگی و ناتوانی و عدم تمرکز می‌شود، بلکه باعث می‌شود که ما به همه چیز نگرشی منفی پیدا کنیم.
البته این مطالعه نشان می‌دهد که توانایی همدردی با بی‌خوابی تحت تأثیر قرار نمی‌گیرد.
ولی بقیه رفتارهای انسانی ممکن است دچار تغییرات شود.
نتایج این مطالعات به ما کمک می‌کند که مشکلات مزمن خواب، بی‌خوابی و خستگی را بهتر درک کنیم.
تاکنون مطالعات متعدد نشان داده‌اند که خواب می‌تواند نقش مهمی در افسردگی، خشونت و باقی شرایط روحی داشته باشد.
پس می‌توان نتیجه گرفت درک بهتر وضعیت مساعد خواب به جلوگیری از بروز این مشکلات منجر می‌شود.
همچنین محققان دریافتند که افرادی که حساسیت فصلی دارند، در زمان گرده افشانی گل‌ها و غیر از آن در خواب خود دچار اختلال می‌شوند.
انتهای پیام
