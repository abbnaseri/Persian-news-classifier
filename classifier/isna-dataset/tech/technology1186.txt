داوینچی؛ ربات حاذق دنیای پزشکی
پیشرفت فناوری‌های پزشکی در حال ساخت دنیایی است که ربات‌ها نقشی بسیار موثر در آن ایفا می‌کنند و به درمان بیماری‌ها کمک می کنند. 
به گزارش ایسنا و به نقل از تک اینسایدر، اکتشافات و اختراعات جدید در دنیای امروزی سبب شده‌اند که ما به طور ناخواسته در جهتی قرار بگیریم که اکثر کارها به جای انسان‌ها، توسط ربات‌ها صورت گیرد.
استفاده از ربات‌ها در عرصه پزشکی نیز بسیار شایع شده است و امروزه ربات‌های متعددی ساخته شده‌اند که به درمان بیماری‌ها و انجام اعمال جراحی کمک می‌کنند که به برخی از مهم‌ترین آنها اشاره می‌کنیم.

۱- ربات "داوینچی"
می‌توان گفت ربات "داوینچی"(daVinci) استانداردترین ربات جراح است و برای اعمال جراحی مناسب است.
داوینچی دستگاهی بین ربات و ابزار پزشکی است که تحت کنترل کامل جراح قرار می‌گیرد.
پیشرفت‌هایی که این ربات داشته است، شگفت انگیز هستند.
استفاده از ربات داوینچی در جراحی باعث می‌شود که جراحی با دقتی بالا و تنها با چند برش کوچک انجام شود. این به این معناست که خونریزی و احتمال عفونت این جراحی کمتر است و بهبودی سریع‌تر حاصل می‌شود.
در ابتدای نیمه دوم سال گذشته، داوینچی توانست یک بیمار مبتلا به سرطان "روده بزرگ" را با موفقیت جراحی کند.



مرورگر شما از ویدئو پشتیبانی نمی‌کند.
   فایل آن‌را از اینجا دانلود کنید: 
  video/mp4


۲- آندوسکوپی-بات‌ها
آندوسکوپی روشی است که یک دوربین و یا ابزار کوچک از طریق یک سیم به درون بدن بیماران وارد می‌شود تا داخل بدن و آسیب‌های بیمار مشاهده شود.
این روش بسیار ظریف است که در بیمار احساس ناخوشایندی ایجاد می‌کند و البته کمی قدیمی است.
پیشرفت‌های جدید در این عرصه سبب شده که شرکت‌هایی مانند شرکت "Medineering" از ربات‌هایی استفاده کنند که بسیار باریک و انعطاف‌پذیر هستند و می‌توانند به نقطه مورد نظر پزشک در درون بدن بیمار وارد شوند.
این ربات‌ها بدون لرزش دست انسان وارد بدن می‌شوند و کار آندوسکوپی را انجام می‌دهند.
روش مؤثری از کاربرد این ربات‌ها "کپسول آندوسکوپی" است که به روش ساده بلعیدن وارد بدن بیمار می‌شود و به جمع‌آوری داده‌های دستگاه گوارش بیمار می‌پردازد.

۳- اسکلت‌های خارجی رباتیک
اسکلت‌های خارجی رباتیک بیشتر از اینکه ظاهری شبیه به شخصیت‌های ابرقهرمان را ایجاد کنند، در پزشکی مورد استفاده قرار می‌گیرند.
این ربات‌ها در ابتدا به افراد معلول امکان راه رفتن مجدد می‌دهند. همچنین می‌توانند برای اصلاح ناهنجاری‌ها و یا توانبخشی بعد از آسیب نخاعی مورد استفاده قرار گیرند.

۴- ربات‌های ضدعفونی‌کننده
متأسفانه بیمارستان‌ها مکان‌های بسیار آلوده‌ای هستند. ممکن است شما برای درمان یک بیماری به بیمارستان مراجعه کنید ولی با تعداد بیشتری بیماری جدید به منزل بازگردید.
در این راستا محققان ربات‌هایی تولید کرده‌اند که به طور مستقل به اتاق‌های بیماران می‌روند و با استفاده از اشعه ماورا بنفش به مدت چند دقیقه محیط را از وجود باکتری‌ها پاکسازی می‌کنند.



مرورگر شما از ویدئو پشتیبانی نمی‌کند.
   فایل آن‌را از اینجا دانلود کنید: 
  video/mp4


۵- ربات‌های آموزش پزشکی
امروزه ربات‌هایی تولید شده است که برای آموزش پزشکی استفاده می‌شوند و عملکردی مانند یک مدل زنده دارند. مثلاً جریان خون در آن‌ها وجود دارد. پزشکان از این طریق می‌توانند به طریقی بهتر و آسان‌تر اعمال جراحی را فراگیرند.



مرورگر شما از ویدئو پشتیبانی نمی‌کند.
   فایل آن‌را از اینجا دانلود کنید: 
  video/mp4


انتهای پیام
