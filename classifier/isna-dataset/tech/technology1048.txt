این گجت کوچک می‌تواند به یک مترجم همراه تبدیل شود
شاید به زودی یک گجت کوچک بتواند در سفرها مانند یک مترجم همراه عمل کند.
به گزارش ایسنا و به نقل از تک‌کرانچ، شاید به زودی یک گجت کوچک بتواند در سفرهای خارجی نقش مترجم را بر عهده بگیرد.
"وان مینی"(ONE Mini)، گجتی شامل دو میکروفن و یک صفحه بی‌سیم است که اپلیکیشن مخصوص به خود را دارد و حتی بدون اتصال به اینترنت هم کار می‌کند. اپلیکیشن مربوط به مینی وان باید روی تلفن همراه نصب شود تا کار ترجمه انجام گیرد.
کاربر می‌تواند پس از فعال کردن وان مینی، صدای خود را ضبط کند و سپس، ترجمه و توضیح مربوط به آن را بشنود. مزیت وان مینی نسبت به مترجم‌های جیبی دیگر این است که کاربر می‌تواند آن را هنگام مصاحبه روی میز قرار دهد و پس از ضبط صدا، ترجمه آن را بشنود. بدین ترتیب امکان صحبت کردن دو نفر که زبان هم را نمی‌دانند، ممکن می‌شود.

تمام صداهای ضبط شده، در تلفن همراه باقی می‌مانند و حجم کمی را اشغال می‌کنند. وان مینی نیز می‌تواند ترجمه هر قسمت را با صوتی رباتیک ارائه دهد.
در حال حاضر، امکان ترجمه آنلاین وجود دارد اما وان‌مینی با داشتن قابلیت ترجمه آفلاین برای برخی جفت زبان‌ها همچون چینی ماندارین به انگلیسی و کره ای به ژاپنی می‌تواند امکان ترجمه را در هر زمان و مکانی فراهم کند.
وان مینی، یک هدفون هم دارد که امکان گوش کردن به موسیقی و یا برقراری تماس را برای کاربر فراهم می‌کند. این گجت، وزن بسیار کمی دارد و مستقیماً به تلفن همراه متصل می‌شود.
یکی دیگر از مزایای قابل توجه وان مینی، مجهز بودن آن به یک باتری پرقدرت و یک شارژر مغناطیسی است که امکان شارژ دائم را فراهم می‌کند.

وان مینی، با قیمت ۷۹ دلار به بازار عرضه شده است.
انتهای پیام
