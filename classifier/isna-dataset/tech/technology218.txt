از ژن‌درمانی بیماری‌های مزمن تا توسعه روش‌های مقابله با ویروس‌های تنفسی
با پیشرفت دنیای امروز، زیست‌فناوری طرفداران زیادی دارد و از جمله رشته‌هایی است که کاربرد وسیعی در زندگی روزانه ما دارد. شرکت‌های متعددی درحوزه زیست‌فناوری در انگلیس وجود دارند که برخی از آن‌ها هم فعالیت‌های جالبی دارند.
به گزارش ایسنا و به نقل از لابیوتک، "زیست فناوری" یا "بیوتکنولوژی" به مفهوم استفاده از سیستم‌های زنده و ارگانیسم‌ها برای توسعه یا تولید محصولات گفته می‌شود. علاوه بر این، زیست فناوری از هر گونه کاربرد فناورانه از سیستم‌های زیستی، موجودات زنده یا مشتقات آن استفاده می‌کند تا محصولات یا فرآیندهای خاصی را ایجاد یا اصلاح کند. به‌طور کلی هر گونه کنش هوشمندانه بشر در آفرینش، بهبود و عرضه فرآورده‌های گوناگون با استفاده از جانداران، به ویژه از طریق دستکاری آن‌ها در سطح مولکولی در حوزه این مهم‌ترین، پاک‌ترین و اقتصادی‌ترین فناوری حاضر یعنی زیست‌فناوری، قرار می‌گیرد.
بدون شک لندن یکی از بزرگترین میزبان‌های شرکت‌های زیست فناوری در اروپا به شمار می‌آید.
لندن در سال ۲۰۱۷ میلادی یکی از بزرگترین سرمایه‌گذاران علوم انسانی در اروپا در حوزه زیست فناوری بوده است.
با این حال رقابت تنگاتنگی میان این این شهر، آکسفورد و کمبریج وجود دارد.
بسیاری از شرکت‌های زیست فناوری لندن در این حوزه از جایگاه مهم‌تر برخوردارند که به معرفی ۵ شرکت از آن‌ها می‌پردازیم.
شرکت " Orchard Therapeutics"
شرکت " Orchard Therapeutics" در سال ۲۰۱۵ میلادی تأسیس شد که روش‌های ژن‌درمانی متعددی را توسعه می‌دهد تا شرایط ژنتیکی نادر را درمان کند.
سهام این شرکت سال گذشته در بازار بورس " نزدک" (Nasdaq) آمریکا به یک میلیارد دلار یورو رسید.

شرکت " Autolus"
شرکت " Autolus" که در سال ۲۰۱۴ میلادی تأسیس شد، متعلق به کالج دانشگاهی لندن است و قصد دارد روی روش‌هایی برای کاهش سلول‌های سرطانی کار می‌کند.
این شرکت در حال حاضر چندین آزمایش بالینی را پیگیری می‌کند که نتایج آن‌ها سال آینده منتشر خواهد شد. این شرکت هم بیش از یک میلیارد یورو ارزش مالی دارد.

شرکت "GammaDelta Therapeutics"
شرکت "GammaDelta Therapeutics" با استفاده از نوعی نادر از سلول‌های ایمنی "T" که "سلول T گاما دلتا" نام دارد، روش‌های سلول درمانی را برای سرطان توسعه می‌دهد.
این سلول T می‌تواند در تومورهای جامد نفوذ کرده و آن‌ها را از بین ببرد.
گفتنی است فناوری این شرکت هنوز در مرحله مقدماتی خود است.
این شرکت تنها یک سال پس از تأسیس خود که در سال ۲۰۱۶ میلادی بود، توانست با شرکت بزرگ داروسازی "تاکدا" قرارداد ۹۰ میلیون یورویی امضا کند.

شرکت " Freeline Therapeutics"
شرکت " Freeline Therapeutics" در سال ۲۰۱۵ میلادی تأسیس شد و هدف آن درمان بیماری‌های مزمن با استفاده از ژن‌درمانی است. همچنین فناوری‌ای را توسعه داده است که می‌تواند مواد ژنتیکی را به کبد تحویل دهد تا یک ژن کپی شده را برای ژن‌های جهش یافته تأمین کند.
این شرکت هم‌اکنون در حال انجام آزمایشات بالینی روی روشی است که برای درمان بیماران مبتلا به "هموفیلی بی" ابداع شده است.
نتایج اولیه آزمایشات دارو نشان می‌دهد که دوز قابل توجهی از داروی ساخت آن‌ها می‌تواند خونریزی در این بیماران را حداقل به مدت ۹ ماه کاهش دهد.

شرکت" Virion Biotherapeutics"
شرکت" Virion Biotherapeutics" در حال توسعه روش‌هایی درمانی برای مقابله با ویروس‌های تنفسی است که باعث سرماخوردگی و آنفلوآنزا می‌شوند.
احداث این شرکت به سال ۲۰۱۷ میلادی برمی‌گردد و اخیراً در حال انجام دو برنامه است؛ یکی به دنبال روش درمانی برای عفونت‌ها است و دیگری هم برای پیشگیری از ایجاد عفونت است.
قدم بعدی این پژوهش آزمایش روی انسان خواهد بود.

انتهای پیام
