پرتاب موشک "فالکون هوی بلاک 5 "به تعویق افتاد
پرتاب موشک فالکون هوی بلاک 5 شرکت اسپیس ایکس که قرار بود بامداد امروز(چهارشنبه) پرتاب شود، به بامداد فردا(پنجشنبه) موکول شد.
به گزارش ایسنا و به نقل از تسلا راتی، شرکت اسپیس ایکس روزهای گذشته با انتشار تصاویری در شبکه‌های اجتماعی خود نخستین تصاویر رسمی از موشک "فالکون هوی بلاک ۵ " را منتشر کرد.
در ابتدا قرار بود این موشک بامداد امروز پرتاب شود اما روز گذشته شرکت اسپیس ایکس با انتشار متنی در شبکه اجتماعی خود در توئیتر اعلام کرد که به دلیل شرایط جوی نامناسب پرتاب یک روز عقب افتاده است و اکنون قرار است پرتاب این موشک بامداد ۲۲ فروردین انجام شود.
این شرکت پس از انتشار این تصاویر و یک ویدئو "تایم لپس" پس از انجام آزمایشات برای بررسی آزمایش اولیه سیستم سخت افزاری آن را بر روی "سکوی مجتمع پرتاب ۳۹ پایگاه فضایی کندی" (Pad ۳۹A) قرار داد و اعلام نمود که این موشک قرار است ساعت ۶:۳۵ به وقت منطقه زمانی شرقی روز ۱۰ آوریل (ساعت حدود ۳ بامداد ۲۲ فروردین) پرتاب شود.
موشک مذکور ۱۴۲۰ تن وزن دارد و روز جمعه گذشته ۳ آوریل "آزمایش احتراق" (static fire) برای بررسی سیستم سخت افزاری آن را بر روی "سکوی مجتمع پرتاب ۳۹ پایگاه فضایی کندی" (Pad ۳۹A) قرار دادند. دانشمندان آزمایش احتراق را برای اطمینان از اینکه موتور موشک به درستی عمل می‌کند یا خیر انجام می‌دهند.

علاوه بر آن ویدئو، اسپیس ایکس تصاویری با وضوح ۴k از ۲۷ موتور "مرلین ۱ دی"(Merlin ۱D) نیز منتشر کرد. موتور راکت "مرلین ۱ دی" در سال ۲۰۱۲ توسط اسپیس‌اکس توسعه داده شد و در سال ۲۰۱۳ اولین پرواز خود را انجام داد.
اسپیس ایکس برای موشک جدید خود ۳ برابر تقویت کننده بیشتری نسبت به فالکون ۹ در نظر گرفته است تا بتواند با کمک آنها، محموله‌های بسیار سنگینی را به فضا انتقال دهد. موشک فالکون هوی بلاک ۵ با کمک موتورهای "مرلین ۱ دی" قادر است نیروی رانشی معادل ۲۵۵۰ تن را فراهم کند اما بنابر گزارش‌ها پس از انجام آزمایش اولیه این موشک توانسته نیروی رانشی معادل ۲۱۱۵ تن را ایجاد کند.
انتهای پیام
