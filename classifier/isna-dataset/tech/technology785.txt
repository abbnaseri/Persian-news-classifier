فناوری "هولوگرافی" کلیدی برای رایانه‌های کوانتومی
محققان سوئیسی معتقدند که می‌توان از پالس‌های نور برای رمزگذاری داده‌ها استفاده کرد.
به گزارش ایسنا و به نقل از انگجت، محققان "مؤسسه پلی‌تکنیک فدرال لوزان"( EPFL) سوئیس به تازگی راهی پیدا کرده‌اند که برای تعیین چگونگی رفتار نور در فراتر از محدوده‌های طول موج‌ها استفاده می‌شود. این یافته جدید آنها راهی برای رمزگذاری داده‌های کوانتومی در الگوهای نوری هولوگرافیک علمی-تخیلی است.
"تمام نگاری" یا "هولوگرافی" روشی از تصویربرداری و تولید تصاویر سه‌بعدی است.
در هولوگرام یا تمام نگاری، اطلاعات مربوط به هر سه بُعد در تصویر ثبت شده و بیننده از دیدن تمام‌نگاشت احساس برجستگی در تصویر می‌کند.
تیم تحقیقاتی پروژه از ماهیت کوانتومی تعامل میان الکترون‌ها و نور استفاده کردند تا پرتوها را در شرایط انرژی و نه فضا، جداسازی کنند.
این کار به دانشمندان اجازه داد که از پالس‌های نور استفاده کنند تا اطلاعات را روی موج الکترون رمزگذاری و آن را با یک میکروسکوپ الکترونی پرسرعت نمایش دهند.
روش‌های فعلی برای مطالعه نور و استخراج اطلاعات سه‌بعدی بنا به دلایلی از جمله اندازه طول موج‌ها محدود هستند ولی روش دانشمندان سوئیسی به تولید فیلم‌های هولوگرافیک با کیفیت از اشیا با حرکت سریع منجر خواهد شد.
این تحقیق فعلی هنوز در مراحل بسیار مقدماتی است و ممکن است به مدتی طولانی به رایانه‌های کوانتومی راه نباید.
گرچه این نوید را می‌دهد که می‌توان در آینده رایانه‌های کوانتومی کوچک با امنیت بالا داشت.
رایانه‌های کوانتومی فعلی اندازه‌ای بسیار بزرگ دارند و با رایانه‌های فعلی که با ترانزیستورها کار می‌کنند متفاوت هستند.
ایده اصلی که در پس کامپیوترهای کوانتومی نهفته، این است که می‌توان از خواص و قوانین فیزیک کوانتوم برای ذخیره‌سازی و انجام عملیات روی داده‌ها استفاده کرد.
هیچ ضمانتی وجود ندارد که ایده محققان "مؤسسه پلی‌تکنیک فدرال لوزان" به ساخت رایانه‌هایی منجر شود که برای استفاده در میز کار مناسب باشد و یا در جیب جا شود ولی حداقل می‌توان گفت گامی رو به جلو است.
انتهای پیام
