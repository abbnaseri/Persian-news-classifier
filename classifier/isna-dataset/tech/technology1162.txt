دانشگاه‌هایی که سرشناسان دنیا را تربیت کرده‌اند+تصاویر
دانشگاه‌های معتبر دنیا همواره محققان بزرگی را به جامعه علمی دنیا معرفی کرده‌اند.
به گزارش ایسنا و به نقل از تک اینسایدر، همواره دانشگاه‌های برتر دنیا به دلایل گوناگون مشهور بوده‌اند.
مثلاً برخی دانشگاه‌های مشخص در رشته‌های مختلف از قبیل هنر، اقتصاد و یا حقوق برتر هستند.
اما دانشمندان مشهور در کدام دانشگاه‌ها تحصیل کرده‌اند؟
همانطور که انتظار می‌رود، بیشتر دانشمندان مشهور در آمریکا و اروپا بوده‌اند.
ما نیز در این گزارش سعی کرده‌ایم به بررسی حضور دانشمندان در دانشگاه‌ها در سطح جهان بپردازیم.
دانشگاه "توکیو" در ژاپن
دانشگاه توکیو یکی از بزرگ‌ترین و مهم‌ترین مراکز آموزش عالی کشور ژاپن است که در سطح جهانی مقام والایی در کلیه زمینه‌های آموزشی و فرهنگی دارد.
این دانشگاه در سال ۱۸۷۷ میلادی تأسیس شده و ۱۵ نخست‌وزیر ژاپن، ۷ محقق برنده نوبل و تعداد زیادی دانشمند و محقق در حوزه فیزیک، شیمی، مهندسی و سیاسی در این دانشگاه به تحصیل پرداخته‌اند.
از میان این دانشمندان می‌توان به " ماساتوشی کوشیبا" (فیزیکدان ژاپنی)،" لئو ایساکی" (فیزیکدان ژاپنی)،" یوایچیرو نامبو" (فیزیک‌دان ژاپنی-آمریکایی) و " کیکونائه آکدا" (شیمی‌دان ژاپنی) اشاره کرد.

دانشگاه "دارتموث" آمریکا
دانشگاه "دارتموث"(Dartmouth) یکی از قدیمی‌ترین دانشگاه‌های آمریکا است.
این دانشگاه در سال ۱۷۶۹ میلادی تأسیس شده و در سال ۲۰۱۳ میلادی یکی از ۱۰ دانشگاه برتر آمریکا بوده است.
از میان دانشمندان این دانشگاه می‌توان به "اوون چمبرلین" (فیزیکدان کاشف پادپروتون) و" کارل بری شارپلس " (شیمی‌دان برنده نوبل) اشاره کرد.

دانشگاه "تورنتو" کانادا
دانشگاه "تورنتو" در سال ۱۸۲۷ میلادی در تورنتو بنیان نهاد شد.
این دانشگاه زادگاه نخستین میکروسکوپ الکترونی جهان است. همچنین انسولین نیز برای اولین بار در این دانشگاه کشف شد.
" لستر بولز پیرسون" (سیاست‌مدار کانادایی برنده جایزه صلح نوبل)، "سر فردریک گرانت بنتینگ" (پزشک کانادایی که انسولین را بر روی انسان با موفقیت استفاده کرد) و "جان مکلید"
(کاشف انسولین) از فارغ‌التحصیلان این دانشگاه بودند.

دانشگاه "دوک" آمریکا
تأسیس دانشگاه "دوک"(Duke) به سال ۱۸۳۸ میلادی برمی‌گردد. برنامه‌های دوره کارشناسی این دانشگاه در سال ۲۰۱۴ میلادی، در آمریکا رتبه هفتم را کسب کرد.
"چارلز هارد تاونز" (فیزیکدان) و "رابرت کلمن ریچاردسون" (فیزیکدان برنده جایزه نوبل) از دانشمندان این دانشگاه هستند.

"کالج سلطنتی لندن" انگلیس
کالج سلطنتی لندن در سال ۱۹۰۷ میلادی در انگلیس تأسیس شد که یکی از معتبرترین مؤسسات آموزش عالی بریتانیا و جهان در زمینه‌های مهندسی، علوم پزشکی و اقتصاد است.
از دانشمندان و محققان معتبر این دانشگاه می‌توان به "سر جفری ویلکینسون" (شیمی‌دان برنده نوبل)،" درک هارالد ریچارد بارتون" (شیمی‌دان برنده نوبل) و "الکساندر فلمینگ" (کاشف پنی‌سیلین) هستند.

دانشگاه "پاریس" فرانسه
دانشگاه پاریس که معمولاً با نام "سوربن" هم شناخته می‌شود، در اواسط قرن ۱۲ میلادی ساخته شد.
از دانشمندان این دانشگاه می‌توان به "ماری کوری" (نخستین زن برنده جایزه نوبل) و "کلود لوی استروس" (نظریه‌پرداز انسان‌شناسی مدرن) اشاره کرد.

"مؤسسه فناوری فدرال زوریخ" سوئیس
مؤسسه فناوری فدرال زوریخ یکی از دانشگاه‌های مهم کشور سوئیس است که در زوریخ قرار دارد که در سال ۱۸۵۵ میلادی تأسیس شد.
از مهم‌ترین محققان جهان و این دانشگاه "آلبرت اینشتین" است." کورت ووتریش" (زیست‌فیزیک‌دان سوئیسی و برنده جایزه نوبل شیمی) نیز از محققان این دانشگاه بوده است.

دانشگاه "پرینستون" آمریکا
دانشگاه "پرینستون" در سال ۱۷۴۶ در آمریکا افتتاح شد و چهارمین دانشگاه قدیمی آمریکا به حساب می‌آید.
رزومه این دانشگاه نشان می‌دهد که تاریخچه‌ای قوی در تربیت دانشمندان برجسته داشته است.
از افراد مشهور فارغ‌التحصیل شده از این دانشگاه می‌توان به "ریچارد فیلیپس فاینمن" (فیزیکدان برنده نوبل)،" جان باردن" (مدیر شرکت بزرگ آمازون)،"جف بزوس" (بنیانگذار آمازون)،"استیو فوربز" (سردبیر مجله کسب و کار فوربز) و "اریک اشمیت" (رئیس اجرایی هیئت مدیره آلفابت) اشاره کرد.

دانشگاه "کمبریج" انگلیس
دانشگاه "کمبریج که همواره جز چند دانشگاه برتر دنیا بوده است، درسال ۱۲۰۹ درکمبریج انگلستان تأسیس شد.
این دانشگاه سومین دانشگاه قدیمی جهان به شمار می‌آید و تاکنون ۹۰ دانشمند برنده جایزه نوبل را تربیت کرده است. از میان دانشمندان این دانشگاه، دانشمندانی چون "استیون هاوکینگ"، " سر هنری کاوندیش" (فیزیکدان برنده نوبل)،" فرانسیس بیکن" (نقاش ایرلندی)، "جین گودال" (محقق انگلیسی)، "چارلز داروین" (نظریه‌پرداز نظریه "انتخاب طبیعی" و "نیوتون" (کاشف جاذبه زمین) به چشم می‌خورد.

دانشگاه "آکسفورد" انگلیس
دانشگاه "آکسفورد" تقریباً ۳۸ کالج اصلی دارد و قدیمی‌ترین دانشگاه انگلیسی زبان دنیا به شمار می‌آید که البته سال تأسیس آن مشخص نیست ولی تدریس در این دانشگاه به سال ۱۰۹۶ میلادی بازمی‌گردد.
"استیون هاوکینگ" تحصیلات مقطع کارشناسی خود را در این دانشگاه به پایان رسانده است. "ادوین هابل" (اخترشناس آمریکایی) و " سر تیموتی جان برنرز-لی" (دانشمند بریتانیایی علوم رایانه) از دیگر دانشمندان مشهور این دانشگاه هستند.

"مؤسسهٔ فناوری ماساچوست" آمریکا
دانشگاه "ام‌آی‌تی"(MIT) که در سال ۱۸۶۵ میلادی آغاز به کار کرده است، همواره یک نهاد پژوهشی برای تحقیقات و یافته‌های علمی بوده است.
از برجسته‌ترین دانشمندان این دانشگاه می‌توان به " کارل ادوین ویمن" (برنده نوبل فیزیک) و " سیدنی آلتمن" (برنده نوبل شیمی) اشاره کرد.

دانشگاه "هاروارد" آمریکا
دانشگاه "هاروارد"، برترین دانشگاه دنیا، در سال ۱۶۳۶ میلادی در آمریکا تأسیس شد.
این دانشگاه تاکنون محل تربیت بسیاری از دانشمندان و افراد سیاسی معتبر آمریکایی بوده است.
"بیل گیتس" (بنیانگذار مایکروسافت) و"مارک زاکربرگ" (بنیانگذار فیسبوک) فارغ‌التحصیلان این دانشگاه هستند.

انتهای پیام
