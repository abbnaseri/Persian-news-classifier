ساخت رباتی که می‌تواند بپرد و برقصد!+فیلم
محققان دانشگاه "استنفورد" رباتی چهار پا ساخته‌اند که توانایی‌های متعددی دارد.
به گزارش ایسنا و به نقل از انگجت، ساخت ربات‌هایی که مهارتی شبیه به سگ دارند، چیز جدیدی نیست ولی تماشای رباتی از این دست که توانایی‌اش بیش از کارهای معمولی و مقدماتی است، موفقیتی است که دانشجویان دانشگاه "استنفورد" به آن دست یافته‌اند.
گروهی از محققان دانشگاه "استنفورد" رباتی به نام "داگگو"(Doggo) ساخته‌اند که چهار پا دارد و می‌تواند بدون نیاز به سخت‌افزارهای عجیب و غریب برقصد، بپرد، به عقب برگردد و یورتمه برود.
این ربات با لوازم در دسترس دانشجویان و با حداقل قیمت یعنی ۳ هزار دلار ساخته شده است.


"داگگو"از موتورهای خارجی با نیروی سنجش استفاده می‌کند که به طور مداوم سطح نیرو و گشتاور چرخشی برای هر حرکت را تعیین می‌کنند.
اگر احیاناً ربات از موقعیت خارج شود، موتور برای مقابله با مشکل آماده می‌شود.
با اینکه این ربات کوچک است، ولی قوی‌تر از چیزی است که به نظر می‌رسد.
وزن ربات هم سبک بوده و می‌تواند تا ارتفاع ۱,۰۶۶۸ متری بپرد.
گفتنی است، کنترل ربات مذکور به صورت دستی انجام می‌شود.

انتهای پیام
