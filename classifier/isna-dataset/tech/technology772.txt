طراحی بازی برای نمایشگر هوشمند گوگل آزاد شد
طبق اعلام مسئولین گوگل در رویداد سالیانه این شرکت توسعه دهندگان از امروز می‌توانند طراحی بازی‌های ساده برای نمایشگر هوشمند گوگل را شروع کنند.
به گزارش ایسنا و به نقل از انگجت، توسعه دهندگان از امروز قادر خواهند بود برای نمایشگرهای هوشمند گوگل موسوم به "نست"(Nest) بازی بسازند.
گوگل دسترسی به یک چارچوب مبتنی بر دستیار گوگل را به نام "Interactive Canvas" آزاد می‌کند تا توسعه دهندگان بتوانند برنامه‌ها یا اقدامات تمام صفحه را روی صفحه نمایش هوشمند گوگل ایجاد کنند.
در حال حاضر با استفاده از این دسترسی، بازی‌ها تنها نوع عملیاتی هستند که توسعه دهندگان می‌توانند برای نمایشگرهای هوشمند گوگل ایجاد کنند. دسته‌های بیشتر نیز به زودی اضافه می‌شوند.
اکنون با استفاده از این دسترسی می‌توان بازی‌های ساده تعاملی مانند بازی کلمات را برای نمایشگرهای هوشمند گوگل برنامه نویسی کرد.

قطعاً نباید انتظار بازی‌های با کیفیت و پیچیده را داشت، زیرا Canvas از فناوری‌های وب باز مانند HTML ، CSS و جاوا اسکریپت استفاده می‌کند.
با این حال، مطمئناً به نظر می‌رسد که گزینه‌های بیشتری برای نمایشگر Nest در آینده‌ای نه چندان دور در صف باشند.
انتهای پیام
