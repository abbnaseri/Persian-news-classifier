افزودن ابزار هوش مصنوعی به نرم افزار "پاورپوینت"
مایکروسافت یک ابزار هوش مصنوعی جدید را به نرم‌افزار "پاورپوینت" افزوده که به ارائه بهتر کاربران کمک می‌کند.
به گزارش ایسنا و به نقل از دیلی‌میل، شرکت "مایکروسافت" ویژگی جدیدی در "پاورپوینت" افزوده که "مربی ارائه دهنده" نام گرفته است و به کاربران اجازه می‌دهد که با صدای بلندتری مباحث خود را ارائه دهند. سپس از "هوش مصنوعی" استفاده می‌کند تا بخش‌هایی که نیاز به بهبود دارند را مشخص کند.
به عنوان مثال می‌تواند به کاربر بگوید که از آواهایی مانند "آااا" زیاد استفاده کرده است یا خیر. اگر فرد از روی اسلایدهای پاورپوینت به سرعت بخواند یا از کلمات بد استفاده کند، هوش مصنوعی آن‌ها را مشخص می‌کند.
مایکروسافت در بیانیه‌ای گفت: ارائه دادن یک مبحث، برای برخی یک کار معمول و برای برخی استرس‌زا است.
بنابراین این ابزار هوش مصنوعی می‌تواند مهارت ارائه دادن یا توانایی صحبت کردن بین دیگران را بهتر کند.
کاربر برای استفاده کردن از ویژگی "مربی ارائه دهنده"، باید در پاورپوینت در "حالت تمرین" وارد شود.
در آن قسمت یک پنجره برای وی باز می‌شود که راهنمایی‌هایی برای ارائه بهتر را به نمایش می‌گذارد.
کاربران هم می‌توانند بازخورد ارائه خود را در زمان واقعی در آن پنجره ببینند و متوجه شوند که سرعت ارائه آن‌ها تند است یا کند.
پس از مرحله تمرین، این ابزار هوش مصنوعی یک گزارش جزئی از ارائه وی به نمایش می‌گذارد و توصیه‌هایی را برای بهتر شدن آن، ارائه می‌دهد.
مایکروسافت قصد دارد این ویژگی را پس از دریافت بازخوردهای آن از سوی اساتید، دانشجویان و دیگر مشتریان خود برای عموم فراهم کند.
این قابلیت تابستان امسال در نرم‌افزار "پاورپوینت" در دسترس کاربران قرار خواهد گرفت.
انتهای پیام
