گرد و غبار مریخی، سطح "اینسایت" را پوشاند
وزش باد در مریخ باعث شد که گرد و غبارهای سطح کاوشگر اینسایت پاک شود.
به گزارش ایسنا و به نقل از دیلی‌میل، وزش باد و وجود گرد و غبار در مریخ از شرایط جوی حاکم بر این سیاره است.
چندی پیش در سطح صفحات خورشیدی مریخ‌نور "اینسایت"( InSight) ناسا که تنها چند ماه پیش روی سیاره سرخ فرود آمد، گرد و غبار نشسته بود که البته وزش باد باعث از بین رفتن این گرد و غبار شد.
به لطف حسگرهای هواشناسی "اینسایت"، محققان ناسا توانستند به تازگی و برای اولین بار، اثر متقابل میان گرد و غبار و وزش باد در مریخ را اندازه‌گیری کنند تا بینشی جدید برای اکتشافات بعدی اینسایت ارائه دهند.
البته "کاوشگرهای "اسپریت"( Spirit) و "فرصت"( Opportunity) هم طی اقامت در سیاره سرخ درگیر این غبارها شده بودند که البته وزش باد به نجات آن‌ها آمده بود.
ناسا گفت: در برخی موارد، این تندبادها تا ۱۰ درصد بیشتر قدرت گرفتند.
البته اینسایت این میزان وزش باد را تجربه نکرده بود و یکی از پانل‌های آن ۰.۷ درصد از وزش باد در این سیاره را تجربه کرد. پانل دیگر هم ۲.۷ درصد از وزش باد را ضبط کرد.
ناسا اعلام کرد که این برای اولین بار است که ما می‌توانیم وزش باد در مریخ را اندازه‌گیری کنیم که این از نظر ما خارق‌العاده است. البته ما هنوز نمی‌دانیم که چه میزان وزش باد برای برداشتن گرد و غبارهای مریخی لازم است.
بررسی یکی از حسگرهای اینسایت نشان می‌دهد که در تاریخ اول فوریه سال جاری در یک گردباد، جهت وزش باد در مریخ ۱۸۰ درجه تغییر کرده و در اوج خود به ۲۰ متر بر ثانیه رسیده است. منطقه وزش باد هم ۱۳ درصد افت فشار را تجربه کرده است.
بنابراین این گردباد گرد و غبارهای سطح اینسایت را زدوده است.


انتهای پیام
