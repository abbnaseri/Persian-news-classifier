اسلحه‌ای که پهپادها را کنترل می‌کند
یک شرکت دفاعی اسلحه‌ای ابداع کرده که با هک کردن پهپادها آنها را متوقف کرده و مجبور می‌کند که به سمت خلبان خود بازگردند.
به گزارش ایسنا و به نقل از دیلی‌میل، شرکت "DroneShield" یک تفنگ تولید کرده که نرم افزاری دارد که به "گوگل مپ" شباهت دارد و می‌تواند مکان هر پهپادی را تعیین کرده و به سمت هدایتگرش بازگرداند.
این سیستم می‌تواند برای حفاظت از فرودگاه‌ها در حملات پهپادها استفاده شود.
این تفنگ قادر است از فاصله ۱۰ هزار متری پهپادهای پروازی را از کار بیندازد.

نرم‌افزار ساخت این شرکت کمی شبیه به "گوگل مپ" است و تصاویر منطقه پروازی پهپاد و محل دقیق هدایتگر آن را نشان می‌دهد.
با شناسایی هدایتگر پهپاد، می‌توان در صورت نیاز آن را دستگیر کرد. این قابلیت باعث صرفه‌جویی زیادی در هزینه‌ها می‌شود.
نکته دیگر راجع به این سیستم این است که فرکانسی از خود تولید نمی‌کند.
امروزه پهپادها برای مصارف گوناگونی ساخته می‌شوند و هر کدام کاربرد خاص خود را دارند. ولی برای اولین بار است که می‌توان محل دقیق پهپاد را مشخص کرد.


مرورگر شما از ویدئو پشتیبانی نمی‌کند.
   فایل آن‌را از اینجا دانلود کنید: 
  video/mp4


انتهای پیام
