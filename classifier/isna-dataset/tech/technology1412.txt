پاسخ به شبهه‌ای قدیمی برای تشخیص دوقلوهای همسان
محققان بالاخره موفق به توسعه یک آزمایش "DNA" شدند که قادر است دوقلوهای همسان را از هم تشخیص دهد.
به گزارش ایسنا و به نقل از دیلی میل، آزمایش " DNA" برای اولین بار در سال ۱۹۸۰ معرفی شد که امروزه بیشتر برای تحقیقات جنایی کاربرد دارد.
از آن زمان تاکنون که بیش از ۳۰ سال می‌گذرد، هنوز یک مورد وجود دارد که شک برانگیز است که آن هم مربوط به دوقلوهای همسان است.
دوقلوهای همسان از یک تخمک به وجود می‌آیند و آزمایش‌های استاندارد "DNA" تاکنون نتوانسته‌اند تفاوت‌های آنها را دریابند.
این به این معنا است، زمانی که یکی از دوقلوها جرمی را مرتکب می‌شود، ممکن است همچنان آزادانه به زندگی خود ادامه می‌دهد زیرا پلیس دقیقاً نمی‌تواند تشخیص دهد که کدام یک از دوقلوها جرمی مرتکب شده است.
حال محققان به تازگی یک آزمایش DNA توسعه داده‌اند که بر اساس توالی DNA انجام می‌شود. گرچه ممکن است این تیم تحقیقاتی در نهایت با شکست مواجه شود.
محققان در این پژوهش جدید به جای نگاه کردن به صدها و یا هزاران قطعات تغییر در DNA، مقادیر ژنوم‌ها را با یکدیگر مقایسه کرده‌اند.
به لطف پیشرفت‌های اخیر علم ژنتیک، هم‌اکنون می‌توان جزئیات بیشتری راجع به DNA پیدا کرد.
محققان گروه آزمایشگاه‌های" Eurofins" که این تحقیق را انجام داده‌اند، آزمایش مذکور را روی یک جفت دوقلو داوطلب انجام دادند.
"میشل کراچاک" محقق اصلی پروژه سال‌ها روی این پژوهش کار کرد که تحقیقات وی و تیم همکارش منجر به اثبات این مفهوم شد که آن‌ها می‌توانند تفاوت ژنوم‌های دوقلوهای داوطلب را تفسیر کنند.
این پروژه هنوز در گام‌های نخست خود است و به پژوهش بیشتری نیاز دارد.
نتایج این تحقیقات در مجله "Plos One" انتشار یافت.
انتهای پیام
