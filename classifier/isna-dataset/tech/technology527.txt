آیفون بعدی صدا را همزمان به ۲ دستگاه بلوتوث می‌کند
زمزمه‌های یک شایعه جدید به تازگی در فضای مجازی پیچیده است که به احتمال قوی آیفون بعدی شرکت اپل می‌تواند صدا را همزمان به دو دستگاه بلوتوث کند.
به گزارش ایسنا و به نقل از انگجت، گوش دادن به موسیقی به طور خصوصی در آیفون ممکن است دیگر یک امر انفرادی نباشد، چرا که سایت "Mac Otakara" در یک شایعه ادعا کرده است که آیفون بعدی از پخش همزمان صدای بلوتوثی به دو دستگاه پشتیبانی می‌کند، شبیه به آنچه که در گوشی‌های جدید سامسونگ و چند دستگاه دیگر در دسترس است.
بدین ترتیب دوست شما می‌تواند بدون نیاز به استفاده از هدفون شما به آهنگی که شما در حال گوش دادن به آن هستید گوش کند.
خبرچینی که این خبر را فاش کرده نمی‌داند دقیقاً کدام مدل از این فناوری پشتیبانی خواهد کرد، اگرچه اپل به طور معمول ارتقا بلوتوث را روی تمام آیفون‌های جدید به ارمغان می‌آورد.
رویکرد سامسونگ نیز بر روی بلوتوث ۵.۰ است که نشان می‌دهد اپل ممکن است آن را برای آیفون‌های قدیمی‌تر نیز ارائه کند.
هنگامی البته هنوز هیچ مدرکی برای تأیید این شایعه وجود ندارد. با این حال انجام این کار برای اپل منطقی به نظر می‌رسد. وقتی که هیچ یک از آیفون‌های جدید دارای جک هدفون نیستند، پشتیبانی صوتی بی‌سیم بسیار مهم می‌شود.
در صورت تحقق این ویژگی، کاربران به انعطاف بیشتری دست می‌یابند و می‌توانند به جای این که نگران تغییر دستگاه باشند، به فایل‌های دلخواه خود گوش کنند.
انتهای پیام
