راه اندازی ۴۰۰ رشته در حوزه هوش مصنوعی در چین
وزیر آموزش و پرورش چین اخیرا اعلام کرده که این کشور  قصد دارد حدود ۴۰۰ رشته مرتبط با کلان داده‌ها و هوش مصنوعی را راه‌اندازی کند.

به گزارش ایسنا و به نقل از یودبلیو نیوز، با گسترش استفاده از فناوری هوش مصنوعی در جهان، به خصوص در چین، این کشور قصد دارد ۴۰۰ رشته را در دانشگاه‌های این کشور راه‌اندازی کند که مرتبط با " کلان داده‌ها"، "هوش مصنوعی" و فناوری رباتیک هستند.
راه‌اندازی این رشته‌ها در سال ۲۰۱۹ صورت خواهد گرفت.
کلان داده یا بزرگ داده‌ها مسیر حرکت کسب و کار و فرایند چرخش کار در سازمان‌ها را مشخص می‌کنند.
همچنین قرار است در دانشگاه‌های چین، ۶۱۲ پروژه تحقیقاتی در حوزه مهندسی نیز اجرایی شود.
هوش مصنوعی و کلان داده‌ها رشته‌های جدیدی هستند که در برخی فناوری‌ها از قبیل فناوری کامپیوتر، اطلاعات و ارتباطات، علوم کنترلی و مهندسی کاربرد دارند.
چشم‌انداز چین در آینده و تا سال ۲۰۳۰ میلادی این است که به یک مرکز بزرگ برای نوآوری‌های هوش مصنوعی مبدل شود و به عنوان رهبر جهان در حوزه فناوری هوش مصنوعی فعالیت کند.
انتهای پیام
