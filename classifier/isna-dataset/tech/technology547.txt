سینما و فضانوردی
از آغاز عصر سینما و حتی در روزگار فیلم‌های صامت، فضا یکی از موضوع‌های مورد توجه سینماگران بود و بر ذهن بسیاری از علاقه‌مندان چنان تاثیر گذاشت که آنها در دوران‌های بعد زندگی‌شان، تبدیل به مهندسان و طراحان سامانه‌های موشکی و فضایی و یا فضانورد شدند. 
به گزارش ایسنا، شاید برایتان جالب باشد بدانید که خالق شمارش معکوس که از آغاز عصر فضانوردی نماد "پرتاب" موشک‌های مختلف به‌شمار می‌رود، نه یک مهندس موشکی و یا فضانوردی، بلکه "فریتس لانگ" کارگردان مشهور سینما است. او در جریان ساخت فیلم علمی-تخیلی "زنی در ماه" با خود فکر کرد اگر قرار باشد برای ایجاد هیجان در تماشاگران لحظات پرتاب را با شماره اعلام کند، شمردن اعداد به ترتیب معمول، نمی‌تواند هیجان‌آفرین باشد، چون بیننده نمی‌تواند حدس بزند این شمارش با چه عددی خاتمه خواهد یافت. ۳۰,۲۰,۱۰ و یا حتی ۱۰۰. به همین دلیل عدد ۱۰ را برای آغاز انتخاب کرد و به‌طور معکوس لحظه پرتاب را نشان داد. این شمارش معکوس بعداً توسط موشک‌سازان تقلید شد.  امروزه نیز باز هم سینما الهام‌بخش فضانوردی است و بسیاری از گروه‌های اعزامی به ایستگاه فضایی بین‌المللی به عنوان یک موضوع جالب از شخصیت‌های سینمایی برای تبلیغات و اعلام خبر و جلب توجه استفاده می‌کنند. عکس‌هایی که می‌بینید نه پوستر فیلم‌های سینمایی، بلکه فضانوردانی اعزامی به ایستگاه فضایی بین‌المللی هستند که در شکل و شمایل هنرپیشگان فیلم‌های علمی-تخیلی ظاهر شده‌اند.






انتهای پیام
