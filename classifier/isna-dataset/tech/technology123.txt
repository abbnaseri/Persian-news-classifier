همکاری "بوئینگ" و "کیتی‌هاوک" برای پیشرفت خودروهای پرنده
دو شرکت بزرگ "بوئینگ" و "کیتی هاوک"، برای پیشرفت حمل و نقل شهری با کمک خودروهای پرنده وارد همکاری شده‌اند. 
به گزارش ایسنا و به نقل از تک کرانچ، شرکت "کیتی هاوک"(Kitty Hawk) که در زمینه ساخت خودروهای پرنده فعالیت می‌کند و توسط "لری پیج"(Larry Page)، مؤسس گوگل بنیانگذاری شده، همکاری خود را با شرکت "بوئینگ" (Boeing)، غول بزرگ فناوری هوا فضا آغاز کرده است.
جزئیات این همکاری هنوز مشخص نشده اما به نظر می‌رسد این دو شرکت قصد دارند در زمینه حمل و نقل شهری، به خصوص ایمنی و نحوه به کارگیری خودروهای خودران آزمایشی با یکدیگر همکاری کنند.

کیتی هاوک، وسایل نقلیه‌ای از جمله تاکسی پرنده دو نفره موسوم به "کورا"(Cora) و "فلایر"(Flyer)، وسیله‌ای برای پروازهای شخصی را در کارنامه خود دارد. همکاری "کیتی هاوک" و بوئینگ، بر تاکسی پرنده تمام الکتریک و خودران کورا تمرکز دارد. این شرکت، در شهر مانتین ویو در ایالت کالیفرنیا واقع شده اما بیشتر آزمایش‌های مربوط به وسایل نقلیه خودران را در نیوزیلند انجام می‌دهد.
هدف از این همکاری، پیشرفت فناوری‌های مرتبط با پرواز و ارائه نوآوری‌های جدیدی برای زندگی است. این دو شرکت قصد دارند سرعت واقعی پرواز الکتریکی ایمن را افزایش دهیم.

"استیو نوردلاند"(Steve Nordlund)، مدیر شرکت "بوئینگ نکست"(Boeing NeXt)، شرکتی که تمرکز آن بر بهبود حمل و نقل در آینده است، گفت: کار کردن با شرکتی مانند کیتی هاوک، ما را به هدف اصلی یعنی پیشرفت ایمن حمل و نقل در آینده نزدیک‌تر می‌کند.
انتهای پیام
