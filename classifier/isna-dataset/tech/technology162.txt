آلبوم عکس از پیاده‌روی‌های فضایی را ببینید
ناسا تصاویری از فضانوردان مستقر در ایستگاه فضایی بین‌المللی منتشر کرد که در حال پیاده‌روی فضایی هستند.
به گزارش ایسنا و به نقل از اسپیس، از زمانی که فضانوردان مأموریت "اکسپدیشن ۵۹"( Expedition ۵۹) یعنی فضانوردان فعلی مستقر در فضا، به "ایستگاه فضایی بین‌المللی" رفته‌اند، تحقیقات و اقدامات پژوهشی متعددی را انجام داده‌اند.
هم‌اکنون شش فضانورد در "ایستگاه فضایی بین‌المللی" مستقر هستند.
در تاریخ ۲۲ مارس سال جاری بود که "آن مک کلین"(Anne McClain) و "نیک هگ"(Nick Hague) فضانوردان ناسا یک پیاده‌روی فضایی انجام دادند تا تعدادی باتری نیکل-هیدروژن قدیمی را با یک باتری لیتیومی جدید تعویض کنند.
یک هفته پس از آن یعنی در تاریخ ۲۹ مارس، " نیک هگ"(Nick Hague) و " کریستینا کخ"(Christina Koch) پیاده‌روی فضایی دوم را انجام داده و کار مشابهی را با همکاری یکدیگر انجام دادند. این دو فضانورد هم باطری دوم را تعویض کردند.
پیاده‌روی فضایی سوم فضانوردان "اکسپدیشن ۵۹" در تاریخ هشتم آوریل سال جاری انجام خواهد شد. در این عملیات هم "آن مک کلین"(Anne McClain) و "دیوید سنت-ژاک"(David Saint-Jacques) با کمک یکدیگر یک منبع قدرت را روی بازوی رباتیک "کانادارم ۲"(Canadarm۲) ایستگاه فضایی نصب خواهند کرد و شبکه‌های اینترنتی بی‌سیم را ارتقا خواهند بخشید.
تصاویر زیر عکس‌هایی از پیاده‌روی فضایی این فضانوردان است.



















انتهای پیام
