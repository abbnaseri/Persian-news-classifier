استفاده از ژل قندی برای حمل واکسن‌ها به جای یخچال
محققان یک روش جدید برای حمل و نقل و جابجایی واکسن‌ها توسعه داده‌اند که ژل‌های قندی آنها را در برابر دمای تا ۴۰ درجه سانتیگراد از گرما حفظ و حمل و نقل را آسان‌تر و ارزان‌تر می‌کنند.
به گزارش ایسنا و به نقل از گیزمگ، گروهی از دانشمندان دانشگاه مک‌مستر (McMaster) در تلاش برای ایجاد دسترسی بیشتر واکسن‌ها در مناطق دور افتاده و صعب العبور، یک ژل قندی ارزان قیمت تولید کرده‌اند که می‌تواند واکسن‌های ضد ویروسی حساس به گرما را تا هشت هفته در گرمای ۴۰ درجه سانتیگراد از گرم شدن حفظ کند.
امید این است که این ژل نه تنها ایمنی در برابر ویروس را برای افراد بیشتری فراهم می‌کند، بلکه به مبارزه با گسترش بیماری‌های خطرناک مانند ابولا نیز کمک می‌کند.
واکسن‌ها بیش از ۲۰۰ سال است که جان صدها میلیون نفر را نجات داده‌اند. آنها بسیاری از بیماری‌های فراگیر را در بسیاری از نقاط جهان ریشه‌کن کرده‌اند و آبله را تنها به گونه‌های در معرض خطر محدود کرده‌اند.
امروزه واکسن‌ها اولین خط دفاعی ما در برابر شیوع آنفلوانزا و سرخک هستند. متأسفانه توانایی واکسن‌های ضد ویروسی مدرن برای جلوگیری از شیوع بیماری‌های همه‌گیر به دلیل مشکل در توزیع که "زنجیره سرد" نامیده می‌شود، محدود می‌شود.
بسیاری از واکسن‌ها بسیار حساس به دما هستند و باید در دمای بین ۲ تا ۸ درجه سانتیگراد نگه‌داری شوند که این امر باعث می‌شود حمل و نقل آنها بسیار دشوار شود.
طبق گفته تیم تحقیقاتی، انتقال واکسن‌ها به برخی از مناطق آفریقا با وسایل سرمایشی مانند کولرهای خورشیدی که روی شترها سوار می‌کنند، ۸۰ درصد هزینه‌ها را کاهش می‌دهد. اما بدون این کولرها، واکسن‌ها ظرف یک ساعت فاسد می‌شوند.
این تکنیک جدید نیاز به خنک کردن واکسن‌های استاندارد را با مخلوط کردن آنها با قندهای پالولان و ترهالوز قندها در فرآیندی که تیم می‌گوید ساده‌تر از ریختن خامه و شکر به قهوه است، کاهش می‌دهد.
این تکنولوژی که توسط مهندسان شیمی در دانشگاه مک‌مستر توسعه یافته از یک پوشش خوراکی برای نگه‌داری طولانی مدت میوه‌ها و سبزیجات استفاده شده است.
این ژل-واکسنِ قندی در قطعه‌هایی با دوز مشخص ذخیره می‌شوند. جایی که ژل خشک می‌شود و بعدها در هنگام استفاده، پزشکان ژل را با آب مخلوط می‌کنند تا واکسن بازیابی شود و آن را استفاده کنند.
تاکنون واکسن‌های آنفلوانزا و ویروس تبخال با استفاده از این روش ساخته و با موفقیت بر روی موش‌های آزمایشگاهی آزمایش شده است. با توجه به این که این ژل در حال حاضر توسط اداره غذا و داروی آمریکا تأیید شده است، ممکن است ورود این تکنولوژی به بازار طولی نکشد و تیم سازنده با همکاری یک شریک تجاری آماده انجام این کار است.
"کارلوس فیلپیو" رئیس بخش مهندسی شیمی دانشگاه مک‌مستر می‌گوید: ساختن این ژل در واقع نسبت به تکنولوژی مورد نیاز برای ساخت خود واکسن بسیار ساده است.
این تحقیق در Scientific Reports منتشر شده است.
انتهای پیام
