بررسی امواج مغزی با کمک موسیقی
پژوهشگران آمریکایی سعی دارند در پژوهش‌های جدید خود، تاثیر موسیقی را بر امواج مغزی مورد بررسی قرار دادند.
به گزارش ایسنا و به نقل از نوروساینس‌نیوز، موسیقی می‌تواند ما را محبوس کند. هنگامی که به موسیقی گوش می‌دهیم، آن را دنبال می‌کنیم و با آنچه می‌شنویم، در تعامل قرار می‌گیریم. پژوهشگران "سیتی کالج نیویورک"(CCNY) و "دانشگاه آرکانزاس"(UARK) آمریکا، بررسی جدیدی را برای درک واکنش‌های نورونی به موزیک آغاز کرده‌اند.
بررسی تعامل انسان با موسیقی به رغم اهمیت آن، دشوار است. هدف از این پژوهش جدید که به سرپرستی "جنز مدسن"(Jens Madsen) و "لوکاس پا را"(Lucas Parra)، پژوهشگران سیتی کالج نیویورک در حال انجام شدن است، همگام‌سازی امواج مغزی را هنگام شنیدن به موسیقی مورد بررسی قرار می‌دهد. هنگامی که فردی به موسیقی گوش می‌دهد، همگام‌سازی واکنش‌های نورونی آغاز می‌شود؛ در نتیجه همبستگی امواج مغزی می‌تواند معیاری برای بررسی تعامل با موسیقی باشد.
یافته‌های این پژوهش نشان می‌دهند که با تکرار موسیقی، میزان همبستگی شنونده با آن کاهش می‌یابد اما این نتیجه تنها محدود به موسیقی‌های آشناست. موسیقی‌های ناآشنا می‌توانند تا مدت بیشتری مورد علاقه شنوندگان به خصوص کسانی که آموزش موسیقی می‌بینند، باقی بمانند. پا را در این باره گفت: قرار گرفتن در معرض موسیقی به صورت مکرر، می‌تواند میزان همبستگی شنونده با آن را کاهش دهد.

در بررسی‌های صورت گرفته، مشخص شد شرکت‌کنندگانی که آموزش رسمی موسیقی را دیده بودند، همبستگی بیشتری با موسیقی دارند و این همبستگی در مواجهه با موسیقی‌های ناآشنا بیشتر هم می‌شود.
مدسن گفت: نکته جالب در مورد پژوهش ما این است که می‌توان با بررسی امواج مغزی افراد، به احساس آنها نسبت به موسیقی پی برد.
این پژوهش، در مجله "Scientific Reports" به چاپ رسید.
انتهای پیام
