دراگون از ایستگاه فضایی بین‌المللی جدا شد+فیلم
فضاپیمای دراگون پس از جدا شدن از ایستگاه فضایی بین‌المللی، سفر خود را به سوی زمین آغاز کرد.
به گزارش ایسنا، فضاپیمای "دراگون" (Dragon)، ساعت ۲۰:۳۱ روز سه‌شنبه به وقت تهران (12:01 p.m. EDT)، از ایستگاه فضایی بین‌المللی جدا شد تا بازگشت خود را به سوی زمین آغاز کند.
جداسازی دراگون با استفاده از بازوی مکانیکی "کانادارم ۲" (Canadarm۲) صورت گرفت تا این فضاپیما به لایه‌های فشرده جو وارد شود و به سوی زمین بازگردد.

این فضاپیما که محموله‌ای به وزن بیش از ۱۹۰۰ کیلوگرم را به همراه دارد، قرار است در حدود ۲۰۲ مایلی جنوب غربی شهر لانگ بیچ ایالت کالیفرنیا در اقیانوس آرام فرود بیاید و سپس، با کشتی "ان‌ارسی کوئست" (NRC Quest) برای بررسی و تحلیل‌های لازم به آزمایشگاه منتقل شود. محموله دراگون، نتایج پژوهش‌های فضانوردان را با خود به همراه دارد.
انتهای پیام


مرورگر شما از ویدئو پشتیبانی نمی‌کند.
   فایل آن‌را از اینجا دانلود کنید: 
  video/mp4



