دستیار گوگل مستقیما سفارش غذا می‌دهد
امکانات و قابلیت‌های "دستیار گوگل"(Google Assistant) این‌ روزها برای استفاده در زندگی روزمره کاربردی‌تر می‌شوند.
به گزارش ایسنا و به نقل از انگجت، در این راستا گوگل در کنفرانس سالیانه گوگل(Google I/O ۲۰۱۹) در شهر "مانتین ویو" ایالت کالیفرنیا اعلام کرد که دسترسی "دستیار گوگل" به عملکردهای برنامه‌ها در حوزه سلامت، منابع مالی و غذا گسترش یافته است.
به همین جهت کاربر می‌تواند به برنامه‌های سلامتی خود بگوید که میزان دویدن وی را ردیابی کند، صورتحساب غذا را پرداخت کند و یا غذای مورد علاقه کاربر را سفارش دهد.
البته این اقدامات در صورتی انجام می‌شود که نیازی نیست کاربر داخل این برنامه‌ها شود و فقط کافی است از طریق دستیار گوگل دستور مورد نظر خود را به گوشی بدهد.
البته در قابلیت‌های دستگاه‌های خانه هوشمند هم ارتقاهایی صورت گرفته است. یک پیش نمایش به سازندگان این دستگاه‌ها اجازه می‌دهد که کد خانه هوشمند را در اسپیکر گوگل و نمایشگرهای "نست"(Nest) اجرا کنند.
این قابلیت به گجت‌ها این امکان را می‌دهد که سریع‌تر و مطمئن‌تر پاسخ دهند.
البته باید گفت دیدن این پیشرفت‌ها چند وقت طول خواهد کشید.
انتهای پیام
