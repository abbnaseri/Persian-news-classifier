فرمانده ایستگاه فضایی بین‌المللی عوض شد
اولگ کانوننکو فضانورد روسکاسموس دیروز فرماندهی ایستگاه فضایی بین المللی را به هموطن خود الکسی آوچینین تحویل داد. 
به گزارش ایسنا، مرکز هدایت پرواز روسیه اعلام کرد جداسازی ناو کیهانی سایوز ام.اس .-۱۱ از ایستگاه فضایی بین‌المللی در ساعت ۰۲.۲۴ امروز ۲۵ ژوئن به وقت مسکو انجام شد و فرود در ساعت ۰۵.۴۸ به وقت محلی منطقه بازگشت در قزاقستان صورت گرفت.
دیوید سنت ژاک کانادایی و آنه مکلاین آمریکایی به همراه کانوننکو پس از ماموریت ۲۰۴ روزه خود در ایستگاه که از دسامبر ۲۰۱۸ آغاز شده بود به زمین باز گشتند.
ناسا می‌گوید کانوننکو فرمانده ۵۹ ایستگاه فضایی بین‌المللی، دیروز فرماندهی ایستگاه را به آوچینین ۶۰ سپرد.

پس از آن فضانوردان آمریکایی نیکلاس هیگ و کریستینا کوک و آوچینین در ایستگاه فضایی بین‌المللی باقی خواهند ماند. قرار است در ۲۱ ژوئیه، الکساندر اسکورتسف فضانورد روسیه، فضانورد ایتالیایی لوکا پارمیتانو و اندرو مورگان آمریکایی که با سفینه فضایی سایوز MS-13 راهی فضا شوند به آنها ملحق گردند.
انتهای پیام
