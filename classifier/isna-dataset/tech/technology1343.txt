طراحی یک 4 چرخی "آفرود" برای معلولان+فیلم
یک مهندس اروپایی چهار چرخی برای معلولان تولید کرده که آنها را قادر می‌سازد در سطوح ناهموار عبور و مرور کنند.
به گزارش ایسنا و به نقل از گیزمگ، یکی از مشکلاتی که افراد معلول با آن روبرو هستند، رفت‌ و آمد در سطوح ناهموار است.
در این راستا یک مهندس لهستانی برای این مشکل راه‌ حلی ارائه داده و یک چهار چرخ تولید کرده که برقی است و می‌تواند در سطوح ناصاف جاده به حرکت درآید.
این چهارچرخ که "EV۴ Mountain Cart" نام دارد، به افراد معلول اجازه می‌دهد خیلی آرام و روان سطوح ناهموار مانند تپه‌های چمنی و یا مسیرهای پیاده‌ رو جنگلی را طی کنند.
بدنه این چهار چرخ آلومینیومی است که با قطعات فلزی جوش داده شده است و در عین حال رنگی است.
در پشت "EV۴ Mountain Cart" نیز دو موتور هزار واتی تعبیه شده که کنترل آن توسط یک دریچه که روی فرمان قرار دارد، انجام می‌شود.
حداکثر سرعت چهار چرخ که هر کدام ۵۰ سانتی‌متر است، به ۴۰ کیلومتر بر ساعت می‌رسد.

یک بسته باتری ۳۶ ولتی نیز در زیر رینگ جلو چهار چرخ وجود دارد که در هر ۴-۳ ساعت شارژ، مسافت ۸۰-۵۰ کیلومتر را جوابگوست.
نکته قابل توجه این چهارچرخ این است که یک صفحه نمایش "ال‌سی‌دی"(LCD) به راننده اجازه می‌دهد نسبت به وضعیت شارژ وسیله نقلیه خود و اطلاعات دیگر آگاهی یابد.
حداکثر وزنی که این خودرو قادر به حمل آن است، ۱۳۰ کیلوگرم بوده و صندلی آن بنا به قد راننده قابل تنظیم است.
" EV۴ Mountain Cart" هنوز برای استفاده در جاده‌ها قانونی نیست و قیمت آن از ۵ هزار و ۲۸۵ دلار آغاز می‌شود.






مرورگر شما از ویدئو پشتیبانی نمی‌کند.
   فایل آن‌را از اینجا دانلود کنید: 
  video/mp4


انتهای پیام
