پای واقعیت مجازی به مراکز ماساژ هم باز شد+تصاویر
مردم شهر لس آنجلس به زودی قادر خواهند بود در حالیکه در شهر خود هستند، خدمات ماساژ در یک ساحل دوردست در کشور یا شهری دیگر را به طور مجازی تجربه کنند.  
به گزارش ایسنا و به نقل از انگجت، قرار است روز جمعه (پنج ژوئیه) آتی در لس آنجلس یک مرکز ماساژ واقعیت مجازی افتتاح شود که ظاهراً اولین مورد در نوع خود است.
در این مرکز ماساژ ۱۰ محیط مختلف واقعیت مجازی برای کاربران ارائه می‌شود تا با استفاده از این فناوری و ماساژ آرامش بگیرند که از جمله این محیط‌ها می‌توان به سونا، حوضچه و کابین اسکی اشاره کرد.
همچنین در این مرکز ماساژ، یک نسیم خنک و رایحه‌ای دلپذیر در محیط پراکنده است. گفتنی است ماساژ در این مرکز مجازی نیست. از طرفی دیگر مشتریان از دست یک ماساژور هم ماساژ نمی‌گیرند.

شرکت Esqapes Immersive Relaxation ماساژ خودکار را با واقعیت مجازی ترکیب می‌کند تا فضایی آرامش‌بخش را برای مشتریان خود فراهم سازد و ذهن و بدن آن‌ها را به محیطی دیگر منتقل کند.
هر کدام از محیط‌های نامبرده شده به منظور تحریک احساس و کاهش تنش‌های زندگی مشتریان طراحی شده است.
این شرکت از واقعیت مجازی به طریقی متفاوت‌تر از سایر شرکت‌ها استفاده می‌کند و این فناوری را در راستای آرامش کاربران به کار گرفته است.



انتهای پیام
