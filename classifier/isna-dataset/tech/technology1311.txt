چراغ سبز "آژانس فضایی اروپا" به چین
آژانس فضایی اروپا و آکادمی علوم چین در خصوص پروژه‌ای مشترک موسوم به "اسمایل"(Smile) با یکدیگر همکاری می‌کنند.

به گزارش ایسنا و به نقل از آژانس فضایی اروپا، کمیته برنامه علمی "آژانس فضایی اروپا"(ESA) به پروژه "اسمایل" چراغ سبز نشان داد.
این پروژه قرار است با همکاری "آژانس فضایی اروپا" و "آکادمی علوم چین"(CAS) اجرا شود و ارتباط بین خورشید و زمین را بررسی کند.
انتظار می‌رود که این پروژه به درک بهتر دانشمندان از فرآیندهای فیزیکی که در طول تعامل مستمر بین بادهای خورشیدی و سپر مغناطیسی زمین(مَگنِتوسفِر) اتفاق می‌افتد، کمک کند.
مَگنِتوسفِر منطقه مغناطیسی پیرامون یک جرم فضایی است.
گفتنی است این همکاری با برگزاری دو کارگاه یکی در چین و دیگری در اروپا آغاز شد و انتظار می‌رود که مأموریت "اسمایل" به مدت ۳ سال ادامه داشته باشد.

انتهای پیام
