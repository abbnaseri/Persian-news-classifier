تشخیص سرطان "ملانوما" با این دستگاه
محققان کانادایی دستگاهی توسعه داده‌اند که برای تشخیص تومور "ملانوما" استفاده می‌شود.
به گزارش ایسنا و به نقل از مدگجت،"ملانوما" توموری با منشأ سلول‌های ملانین‌دار است. این تومور بدخیم اصولاً یک تومور پوستی است و این نوع سرطان می‌تواند به سرعت در بدن گسترش پیدا کند.
ولی نکته خطرناک این است که تشخیص این بیماری از خال‌های معمولی پوست، سخت است.
در این راستا محققان دانشگاه " بریتیش کلمبیا"( British Columbia) در کانادا دستگاه جدیدی ساخته و آزمایش کرده‌اند که با استفاده از لیزر نشانه‌های تومور ملانوما را تشخیص می‌دهد.

البته هنوز نمونه اولیه این دستگاه ساخته شده و تولید آن حدود ۳۰۰ دلار هزینه برداشته است و نکته خوب آن این است که به لنزهای خاص و تجهیزات دوربینی نیاز ندارد.
هنوز نمی‌توان از این دستگاه به صورت معمولی استفاده کرد و برای استفاده از آن به تأیید متخصصین پوست و متخصصین آسیب شناسی نیاز است، ولی ممکن است این دستگاه روزی به عنوان یک ابزار غربالگری استفاده شود.
محققان کانادایی این پروژه ۴۷ بیمار داوطلب با ۴۷ ضایعه پوستی را با این دستگاه مورد آزمایش قرار دادند که نتایج به دست آمده بسیار مثبت و امیدوارکننده بود.
گام‌های بعدی این پروژه شامل بهینه‌سازی بیشتر این دستگاه و انجام مطالعات بیشتر برای گرفتن تأیید قانونی این دستگاه است.
نتایج این پژوهش در مجله " Biomedical Optics" انتشار یافت.
انتهای پیام
