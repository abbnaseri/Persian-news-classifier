آتش‌بازی کهکشانی در سالروز استقلال آمریکا+عکس
ناسا مصادف با روز استقلال ایالت متحده آمریکا تصویری از یک آتش‌بازی کهکشانی منتشر کرد.
به گزارش ایسنا و به نقل از دیلی‌میل، این تصویر نشان دهنده یک ستاره بسیار عظیم به نام " اتا کارینا"(Eta Carinae) است.
این ستاره بزرگترین عضو سیستم ستاره‌های دوتایی است که ابرهایی از گازهای درخشان در رنگ‌های قرمز، آبی و سفید را گسترش می‌دهد.
"اتا کارینا" ۷ هزار و ۵۰۰ سال نوری با خورشید فاصله دارد و ۱۷۰ سال است که از آشکار شدن آن می‌گذرد.
ولی تصویری که شاهد آن هستیم، دید جدیدی از "اتا کارینا" است که توسط تلسکوپ فضایی هابل رصد شده است.
یکی از متخصصان مرکز پروازهای فضایی گادِرد در مریلند گفت: این ستاره‌ی شبیه به بالن، سرشار از گاز و غبار است.
تیم تحقیقاتی پروژه نورهای قرمز رنگ این تصویر جدید اشعه فرابنفش را متعلق به نیتروژن می‌دانند.
خطوطی که در ناحیه آبی رنگ دیده می‌شود، زمانی تشکیل شده‌اند که پرتوهای نوری ستاره در انبوه غبار حرکت می‌کنند.
جرم این ستاره بالای ۱۲۰ جرم خورشیدی تخمین زده شده و حدّاقل از دو ستاره تشکیل شده است.
" اتا کارینا" در حال حاضر یکی از پرجرم‌ترین سامانه‌های ستاره‌ای قابل مطالعه گسترده است. تا همین اواخر " اتا کارینا"پرجرم‌ترین ستارهٔ منفرد کهکشان راه شیری شناخته می‌شد اما در سال ۲۰۰۵ میلادی آشکار شد که " اتا کارینا"در واقع یک سامانهٔ دوتایی است.

انتهای پیام
