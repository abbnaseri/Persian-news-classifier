نجات جان شناگران با یک کوله پشتی جمع‌وجور + فیلم
یک مهندس و شناگر ایرلندی دستگاهی ساخته که می‌تواند جان شناگران را نجات دهد.
به گزارش ایسنا و به نقل از گیزمگ، زمانی‌که شناگران آب‌های آزاد از ساحل دور می‌شوند، این نگرانی پیش می‌آید که اگر در حین شنا کردن خسته شوند و یا دچار گرفتگی عضلات شوند، چه بر سر آن‌ها می‌آید؟
به همین خاطر دستگاه‌های شناوری وجود دارند که می‌توانند مورد استفاده این شناگران قرار بگیرند. البته مشکل اینجاست که برخی از آن‌ها دست‌وپا گیر هستند.
اخیراً شناگران آب‌های آزاد یک جسم شناور را در پشت خود به یدک می‌کشند و یا دستگاه‌های غریق را روی بازو و یا پاهای خود می‌پوشند که ممکن است با آن‌ها احساس راحتی نداشته باشند.
به همین خاطر"جان هانلی"( John Hanley) یک شناگر و مهندس ایرلندی است که محدودیت‌های این دستگاه‌ها را در نظر گرفته و دستگاهی به نام "تکراپاد"( Tekrapod) ساخته که در پشت شناگر قرار می‌گیرد و اگر شناگر حین شنا کردن به دردسر بیفتد، می‌تواند توقف کرده و یک بخش اتصالی که قرمز رنگ است را بکشد تا یک کارتریج "دی‌اکسید کربن"( CO۲) منتشر شود.
با انتشار این گاز یک کیسه درونی باد می‌شود و از دستگاه خارج می‌شود.

سپس شناگر توسط کیسه باد شده روی آب باقی می‌ماند؛ کیسه‌ای که به کوله پشتی متصل باقی می‌ماند. پس از آن شناگر می‌تواند توسط یک سوت، غریق‌نجات‌ها را باخبر کند.
شناگر پس از بازگشت به ساحل می‌تواند دوباره کیسه را به کوله برگرداند.
برای امنیت بیشتر شناگر، یک چراغ LED و ضدآب هم می‌تواند به بالای کوله پشتی متصل شود و دیگران را از حضور شناگر در آب باخبر کند.
قیمت "تکراپاد" برای خرده‌فروشی ۱۳۵ دلار اعلام شده است.






مرورگر شما از ویدئو پشتیبانی نمی‌کند.
فایل آن‌را از اینجا دانلود کنید: video/mp4


انتهای پیام
