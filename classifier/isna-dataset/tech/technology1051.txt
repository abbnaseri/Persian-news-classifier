عکسی که ۵۵ میلیون سال بعد به دست ما رسید!
تصویری که در روزهای گذشته به عنوان اولین عکس از یک سیاهچاله منتشر شد ۵۵ میلیون سال نوری با ما فاصله دارد. 

به گزارش ایسنا و به نقل از اسپیس، اولین تصویری که ما از یک سیاهچاله دیدیم، حاصل تلاش محققانی بود که داده‌های به دست آمده از تلسکوپ "افق رویداد" را در یک جا جمع کردند.
این سیاه چاله ۴۰ میلیارد کیلومتر قطر دارد که سه میلیون برابر قطر زمین است و توسط دانشمندان به "هیولا" تشبیه شده است.
سیاهچاله "Pōwehi" یا کمان ای * در کهکشانی به نام " M87 " قرار دارد که ۵۵ میلیون سال نوری با ما فاصله دارد. سال نوری (Light-year) یکی از یکاهایی است که به مخفف به صورت "ly" نشان می‌دهند و برای سنجش طول یا درازا است که بیشتر در محاسبات مربوط به کیهان‌شناسی و نجوم به‌کار می‌رود. سال نوری طبق تعریف برابر است با مسافتی است که نور در خلاء در مدت یک سال طی می‌کند و تقریباً برابر است با ۹ پتامتر (9Pm) که عددی معادل ۹.۴۶۰.۷۳۰.۴۷۲.۵۸۰.۸۰۰ متر یا تقریباً ۹.۵ هزار میلیارد کیلومتر می‌شود. اگر این عدد را در ۵۵ ضرب کنیم فاصله نجومی این سیاه چاله به زمین به دست می‌آید.
در این تعریف، دو عاملِ سرعت نور در خلاء و مدت زمانِ یک سال دخالت دارند. در حال حاضر، مدت زمان دقیق سال که باید برای محاسبهٔ مقدار سال نوری استفاده شود، به‌صورت بین‌المللی تعریف نشده‌است و تنها توصیه‌نامه‌ای مبتنی بر استفاده از سال رومی (یولیانی) توسط اتحادیه بین‌المللی اخترشناسی ارائه شده است. بر مبنای این توصیه‌نامه، یک سال برابر است با ۳۶۵.۲۵ روز که هر روز معادل ۸۶.۴۰۰ ثانیه می‌باشد، که با احتساب تعریف سرعت نور به مقدار ۲۹۹.۷۹۲.۴۵۸ متر بر ثانیه، مقدار مسافت سال نوری معادل ۹.۴۶۰.۷۳۰.۴۷۲.۵۸۰.۸۰۰ متر خواهد بود.
دانشمندان توانستند برای اولین بار در سال ۲۰۱۷ میلادی تصویر سیاهچاله را رؤیت کنند که تجزیه و تحلیل‌های آنها دو سال به طول انجامید و در ۱۰ آوریل برای اولین بار در تاریخ اولین تصویر از یک سیاهچاله را منتشر کردند.
تصاویری که ما از این سیاهچاله دیدیم مربوط به بازه زمانی ۱۰ روزه از این سیاهچاله در آوریل ۲۰۱۷ میلادی است.

علت تأخیر در انتشار تصویر
دلایل متعددی وجود دارد که چرا با این‌که محققان تصویر را سال ۲۰۱۷ دیدند، در آن زمان آن را منتشر نکرده و دو سال بعد به دید عموم رساندند.
یک دلیل این است که در هر شب از رصد تنها می‌توان یک پتابایت از داده‌ها را بررسی کرد.
حجم تصاویر ارسالی از تلسکوپ "افق_رویداد" ۵ هزار ترابایت بود.
الگوریتم "ساخته شده توسط تیم محققان این پروژه این ۵ هزار ترابایت تصویر را پردازش کردند و جهانیان توانستند اولین تصویر سیاه‌چاله را نظاره‌گر باشند.
علاوه بر آن هشت تلسکوپی که در این پروژه به کار گرفته شد که در شش سایت گوناگون در جهان قرار دارند.
تلسکوپ "افق رویداد"(Event Horizon) یک تلسکوپ پژوهشی برای ساخت یک آرایهٔ بزرگ تلسکوپی است که از هشت شبکهٔ جهانی از تلسکوپ‌های رادیویی تشکیل شده است.
بنابراین گردآوری تمامی این اطلاعات زمان‌بر است زیرا انتقال داده‌ها از طریق اینترنت امکان پذیر نبوده است و اطلاعات از طریق هارد درایوهای محتوی اطلاعات تصویر ‎سیاهچاله منتقل می‌شدند.


انتهای پیام
