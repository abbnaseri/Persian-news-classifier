بیانیه "اسپیس ایکس" در پی بروز مشکل در تست موتور کپسول دراگون
 کپسول "دراگون" شرکت فضایی "اسپیس ایکس"(SpaceX) طی تست موتور که روز شنبه انجام شد، با بد عمل کردن سبب نشت دود بسیاری در هوا شد اما این ناهنجاری صدمه‌ای به کسی وارد نکرد.
به گزارش ایسنا، تست موتور کپسول دراگون که در "منطقه ۱ " (Landing Zones 1)" پایگاه نیروی هوایی کیپ کاناورال" انجام شد، منجر به نشت دود زیادی در هوا شد.
شرکت "اسپیس ایکس" پس از این اتفاق ضمن تأیید ناهنجاری رخ داده، طی بیانیه‌ای اعلام کرد: تست موتور کپسول دراگون در "منطقه ۱ " (Landing Zones 1)" پایگاه نیروی هوایی کیپ کاناورال" انجام شد. آزمایش اولیه با موفقیت انجام شد، اما آزمایش نهایی منجر به بروز ناهنجاری شد.
این شرکت علاوه بر این افزود: اطمینان از صحت عملکرد سیستم‌ها طبق استانداردهای ایمنی و شناسایی ناهنجاری‌هایی مانند این، دلایل اصلی تست موتور هستند. تیم ما اکنون با همکاری مهندسان ناسا در حال بررسی این موضوع هستند.
بنا بر همین موضوع مقامات ناسا اعلام کردند که ارسال محموله جدید به ایستگاه فضایی بین‌المللی که قرار است توسط شرکت فضایی خصوصی اسپیس‌ایکس انجام شود، تا تاریخ ۳۰ آوریل به تعویق افتاده است.
شرکت فضایی خصوصی اسپیس‌ایکس (SpaceX) عملیات تجهیز رباتیک خود به ایستگاه فضایی بین المللی (ISS) را به مدت چهار روز تا ۳۰ آوریل عقب انداخت. قرار بود اسپیس‌ایکس کپسول "دراگون" خود را سوار بر موشک "فالکون ۹" روز ۲۶ آوریل از پایگاه هوایی نیروی هوایی کیپ کاناورال در فلوریدا به فضا بفرستد که اکنون انجام این کار چهار روز عقب انداخته شد.
مقامات ناسا گفتند: اسپیس‌ایکس نیاز به وقت بیشتر برای انجام تست آتش ثابت(static fire) موتور موشک و چک کردن‌های پیش از پرواز دارد. "فالکون ۹" و "دراگون" در حال آماده شدن برای پرواز هستند و تاریخ ۳۰ آوریل به دلیل محدودیت‌های ایستگاه و مدار بهترین روز برای ناسا و اسپیس‌ایکس به نظر می‌رسد.
در همین حال، بوئینگ نیز یک قرارداد تجاری حمل فضانوردان را با ناسا امضا کرده است. این غول هوافضایی ماه اوت را برای انجام نخستین مأموریت کپسول "استارلاینر"(Starliner) توسط فضاپیمای "CST-100 " به ایستگاه فضایی در نظر گرفته است که مثل اولین پرواز "دراگون" بدون سرنشین انجام خواهد شد.
انتهای پیام
