روش جدیدی برای درمان نارسایی‌های مزمن کبدی ابداع شد
محققان بلژیکی توانستند با استفاده از سلول‌های بنیادی یک روش درمانی برای نارسایی‌های کبد پیدا کنند. 
به گزارش ایسنا و به نقل از لابیوتک، محققان یک شرکت بلژیکی به نام "Promethera" یک روش درمانی توسعه داده‌اند که با استفاده از سلول‌های بنیادی می‌تواند علائم بیماری‌هایی چون "زردی" در بیماران مبتلا به نارسایی‌های حاد کبدی را بهبود بخشد.
اصولاً نارسایی‌های حاد کبدی هیچ درمان مؤثری ندارد.
ولی فاز اول و دوم پژوهش در ۱۹ بیمار مبتلا به بیماری‌های مزمن کبدی آزمایش شد.
از میان این افراد ۱۲ نفر مبتلا به یک نوع نارسایی کبد و سندروم بودند که کبد به طور ناگهانی متوقف می‌شود. ۷ بیمار دیگر نیز در معرض این سندروم بودند.
به جز عمل پیوند که بیماران مجبورند در صف انتظار طولانی بمانند، هیچ درمانی برای درمان نارسایی حاد و مزمن کبدی وجود ندارد.
ولی روش درمانی شرکت Promethera شامل جمع‌آوری سلول‌های بنیادی کبد از اندام‌های اهدا شده و سپس تزریق آن‌ها به جریان خون بیمار می‌شود.
پس از آن سلول‌های بنیادی به داخل کبد بیمار وارد می‌شود تا به ترمیم آسیب‌های وارد شده به کبد وی کمک شود.
بیماران مذکور پس از آزمایش این روش تا ۳ ماه مورد نظارت قرار گرفتند.
در این آزمایش دو بیمار بیشترین میزان سلول‌های بنیادی را دریافت کردند، ولی دچار خونریزی شدند که خوشبختانه به مرور زمان درمان شدند.
ولی بیمارانی که میزان کمی سلول بنیادی دریافت کردند، هیچ مشکل حادی نداشتند.
البته نکته مثبت این روش درمانی این است که پس از سه ماه سطح "بیلی‌روبین" خون این افراد هم کاهش پیدا کرد.
بیلی‌روبین یکی از پیگمان‌های زردرنگ صفراوی است که از شکست و تجزیه طبیعی هموگلوبین حاصل می‌شود و عامل رنگ زرد ادرار و رنگ قهوه‌ای مدفوع است.
گرچه که این پژوهش هنوز در مراحل مقدماتی خود است، ولی اولین روش درمانی سلول‌های بنیادی برای نارسایی کبد است.
انتهای پیام
