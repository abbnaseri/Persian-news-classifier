درمان زخم‌های عفونی با برق!
 دانشمندان آمریکایی در مطالعه اخیرشان با استفاده از برق راهی برای مبارزه با عفونت‌های باکتریایی پیدا کرده‌اند.
به گزارش ایسنا، پژوهشگران دانشکده پزشکی "دانشگاه ایندیانا بلومینگتون"(Indiana University Bloomington) ایالت متحده آمریکا در مطالعه اخیرشان، پانسمانی را طراحی و توسعه داده‌اند که از الکتریسیته برای درمان زیست‌لایه باکتریایی استفاده می‌کند.
زیست لایه(Biofilm) اجتماعی از سلول‌های میکروارگانیسمی است که به یک سطح متصل شده‌اند و توسط مواد پلیمری خارج سلولی پوشیده شده‌اند.
زیست‌لایه باکتریایی
"زیست‌لایه‌های باکتریایی"(Bacterial biofilms) نوعی باکتری هستند که بعد از سوختگی و یا عفونت‌های پس از جراحی که خود الکتریسیته تولید می‌کنند، بر روی زخم ایجاد می‌شود. پژوهشگران طی این مطالعه از آن برای توسعه یک پانسمان به منظور درمان سریع‌تر و راحت‌تر عفونت‌های زیست‌لایه باکتریایی استفاده کردند.
بدتر از همه این است که زیست‌لایه‌های باکتریایی نادر نیستند زیرا مؤسسه ملی سلامت تخمین می‌زند که ۸۰ درصد از همه عفونت‌ها توسط باکتری‌هایی با این "فنوتیپ یا رخ‌مانه" (phenotype) ایجاد می‌شوند.
در مطالعه مذکور پژوهشگران آمریکایی پانسمانی را توسعه داده‌اند که می‌تواند عفونت‌های زیست‌لایه باکتریایی را تنها با استفاده از نیروی برق و بدون استفاده از آنتی بیوتیک‌ها درمان کنند.
پانسمان الکتروشیمیایی مذکور هنگامی که در تماس با مایعات بدن قرار می‌گیرد، یک ولت برق تولید می‌کند.
این مقدار از الکتریسیته باعث برق‌گرفتگی و مرگ بیمار کافی نمی‌شود بلکه تنها سبب مرگ زیست لایه‌ها می‌شود. هنگامی که بیمار، آنتی بیوتیک را همراه پانسمان مذکور استفاده می‌کند، اثرات پانسمان قوی‌تری نیز می‌شود.
همچنین می‌توان از این پانسمان به عنوان یک اقدام پیشگیرانه برای جلوگیری از ایجاد عفونت‌های زیست لایه ابتدایی نیز استفاده نمود.
دکتر "چاندان سن"(Chandan Sen) مدیر مرکز مهندسی و پزشکی احیا کننده دانشگاه ایندیانا گفت: این نخستین بار است که پژوهشگران زیست لایه‌های باکتریایی را با استفاده از یک "پانسمان الکتروشوک" (electroceutical dressing) از بین می‌برند. از بین بردن آنها بسیار مهم است زیرا حضور زیست لایه‌ها هنگام جراحی می‌تواند در نتیجه نهایی جراحی تأثیر بگذارد.
پانسمان مذکور اخیراً تاییدیه سازمان غذا و دارو آمریکا را گرفته است.
یافته‌های این مطالعه در مجله "Annals of Surgery" منتشر شد.
انتهای پیام
