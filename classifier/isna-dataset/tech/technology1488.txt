ابداع دستگاهی کوچک برای انجام آزمایش خون در مناطق محروم
محققان موفق به تولید دستگاهی شده‌اند که قابل حمل بوده و تنها با استفاده از میزان کمی از خون، ویروس‌ها را شناسایی می‌کند.
به گزارش ایسنا و به نقل از مدگجت، پزشکان مجورند برای تشخیص بسیاری از بیماری‌های عفونی و ویروسی آزمایش انجام دهند. ولی انجام این آزمایشات در مناطق محروم و دور افتاده دشوار است زیرا حمل و نقل تجهیزات آزمایشگاهی سخت است.
بسیاری از تجهیزات آزمایشگاهی به نوعی نیازمند زیرساخت‌هایی هستند که از میان آنها می‌توان به اتاق‌های استریل، پرسنل مجرب و بودجه اشاره کرد.
محققان دانشگاه "پردیو "(Purdue) دستگاهی تولید کرده‌اند که می‌تواند آزمایش‌ها را انجام دهد.
این دستگاه کوچک قابل حمل بوده و با باطری کار می‌کند. ابزاری شبیه به باریکه‌های کاغذ در این دستگاه وجود دارد که می‌تواند به آرامی به یک مایع آغشته شود.
در این دستگاه نمونه‌های کوچک خون با یک "محلول بافر" ترکیب می‌شوند و سپس حرارت داده می‌شوند.
این گرما سبب می‌شود "RNA" تقویت شود.
"اسید ریبونوکلئیک" یا "RNA" همراه با "DNA" و پروتئین، سه مولکول درشت اصلی بدن هستند که برای همه گونه‌های شناخته شدهٔ زیستی، ضروری است. "RNA" هم مانند "DNA" دارای زنجیرهٔ بلند است. برخی ویروس‌ها، از "RNA" به جای "DNA" و ماده ژنتیکی‌شان استفاده می‌کنند.
حسگرهای دمایی نیز این روند را کنترل می‌کنند تا مایع با سرعت مورد نظر در سراسر نوارهای کاغذی حرکت کند و آزمایش خون انجام شود.
این پروژه تحقیقاتی باید ادامه داشته باشد که تشخیص داده شود آیا این دستگاه می‌تواند به درستی ویروس‌ها را شناسایی کند یا خیر؟
انتهای پیام
