آتشفشان "مایکل" از منظر فضا+تصاویر
"کوه مایکل"(Mount Michael) یک آتشفشان چینه‌ای فعال در "جزیره ساندرز"(Saunders Island) یکی از جزایر ساندویچی جنوبی در جنوب اقیانوس اطلس است.
به گزارش ایسنا، آتشفشان چینه‌ای(Stratovolcano) یا آتشفشان ترکیبی(مرکب)، آتشفشانی مرتفع و مخروطی‌شکل است که از روی هم قرار گرفتن لایه(استراتا)های سفت‌شده‌ای از گدازه، تفرا، سنگ آذرین و خاکستر آتشفشانی به‌وجود آمده‌ است.
مشخصه آتشفشان‌های چینه‌ای برخلاف "آتشفشان‌های سپری"(Shield volcano) شیب زیاد و فوران‌های انفجاری آن است. گدازه‌ای که از دهانهٔ این نوع آتشفشان جاری می‌شود به‌ دلیل چسبناکی و ناروانیش خیلی زود سرد شده و پیش از آنکه مسافت زیادی را بپیماید سخت می‌شود. ماگمای تشکیل‌دهندهٔ این گدازه‌ها غالباً فلسیک بوده و از میزان بالا تا متوسطی سیلیس برخوردارند و مقادیر کمتری نیز ماگمای مافیک که چسبناکی آن کمتر است در آن‌ها یافت می‌شود. جریان گستردهٔ گدازهٔ فلسیکی غیرمعمول است اما در صورت وقوع تا ۱۵ کیلومتر را نیز خواهد پیمود.
آتشفشان‌های چینه‌ای را گاه آتشفشان‌های ترکیبی یا مرکب نیز می‌نامند و دلیل آن، ساختار مرکب لایه‌های تشکیل‌دهندهٔ آشتفشان است که به توالی از بیرون‌ریزش مواد فورانی شکل گرفته‌ است.
مشاهده این آتشفشان به دلیل موقعیت دور افتاده آن و دشوار بودن صعود به آن که تقریباً ۱۰۰۰ متر است، سخت است. با این حال، تصاویر ماهواره‌ای مدرن می‌توانند به دانشمندان در بررسی و مطالعه آن کمک کنند.
در این تصاویر که توسط مأموریت "کوپرنیکاس سنتینل ۲"(Copernicus Sentinel-۲) در تاریخ ۲۹ مارس ۲۰۱۸ گرفته شده است، می‌توان "نقاط داغ"(hotspot) را که نانجی رنگ است، مشاهده کرد.
در این تصویر می‌توان خاکستر آتشفشانی را که بر روی برف قرار دارد و دود می‌کند و به سمت جنوب شرق حرکت می‌کند، مشاهده کرد.


مرورگر شما از ویدئو پشتیبانی نمی‌کند.
   فایل آن‌را از اینجا دانلود کنید: 
  video/mp4


انتهای پیام
