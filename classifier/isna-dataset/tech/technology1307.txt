اسپیکرهای هوشمند تورم انگلیس را تعیین می‌کنند!
دولت انگلیس از امسال اسپیکرهای هوشمند را نیز به لیست کالاهایی که در محاسبه نرخ تورم نقش دارند اضافه کرده است. 
به گزارش ایسنا و به نقل از انگجت، هر سال دفتر آمار ملی انگلستان(ONS) محصولات مصرفی خود را به «سبد کالا» اضافه می‌کند، این سبد کالا مجموعه‌ای از کالاها و خدماتی هستند که نشان می‌دهند چگونه افراد پول خود را خرج می‌کنند. سالانه، آیتم‌های محبوب پرمصرف به این سبد اضافه می‌شوند و محصولات قدیمی نیز از لیست خارج می‌شوند. اکنون نیز با آمدن اسپیکرهای هوشمند، "اسپیکرهای های- فای"(hi-fi speaker) قدیمی از رده خارج می‌شوند.
اما خبر جالب این است که امسال اسپیکرهای هوشمند نیز در لیست سبد کالای اساسی خانوار که تعیین کننده نرخ تورم هستند قرار گرفته و از این به بعد نرخ تورم در این کشور به این دستگاه‌ها نیز وابسته است و می‌توان گفت بالا یا پایین آمدن قیمت این کالا می‌تواند تأثیر مستقیمی بر روی نرخ تورم داشته باشد.
البته این خبر تعجب آوری نیست چرا که در سال ۲۰۱۵ نیز اداره آمار ملی انگلستان دستگاهای پخش موسیقی را به سبد مذکور اضافه کرد. در حال حاضر مردم در حال خرید اسپیکرهای هوشمند مانند آمازون اکو و گوگل هوم هستند و از آنجایی که دیگر افراد مایل به پرداخت پول خود برای خرید اسپیکرهای های-فای قدیمی نیستند، بنابراین امسال دفتر ملی آمار نیز تصمیم گرفته تا آنها را نیز به این لیست بیافزاید.
انتهای
