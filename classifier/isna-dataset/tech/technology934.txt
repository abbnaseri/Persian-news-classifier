نخستین پرواز هواپیمای الکتریکی نروژی انجام شد+فیلم
پیش نمونه هواپیمای الکتریکی دوزیست "P۲ Xcursion" شرکت "Equator" اولین پرواز خود را در آسمان پارک فناوری "Eggemoen" در نروژ، انجام داد.
به گزارش ایسنا و به نقل از گیزمگ، "اسکیل آمدال"(Eskil Amdal) خلبان نخستین پرواز این هواگرد دو نفره بود. البته قابل ذکر است که این هواگرد پیشتر نیز پرواز در ارتفاع کم و اثر زمین را در ماه ژوئن ۲۰۱۸ انجام داده بود. اثر زمین (Ground effect) در هواگرد ثابت‌بال به حالتی گفته می‌شود که هواگرد در نزدیکی یک سطح ثابت(مانند زمین) در حال حرکت باشد، در این حالت نیروی برآر افزایش و نیروی پسار کاهش می‌یابد.
پرواز ۱۰ دقیقه‌ای گذشته تنها با استفاده از نیروی برق انجام شد و طی آن مانور سازندگان آن توانستند تست کنترل و همچنین ثبات استاتیک و دینامیکی هواگرد را انجام دهند.
در این پرواز ۳۵ دقیقه‌ای، هواگرد مذکور تنها از موتور ۹۷ کیلووات M۹۷ با باتری لیتیوم یونی با وزن ۱۰۰ کیلوگرم (۲۲۰ پوند) استفاده کرد.
با این حال، شرکت سازنده می‌گوید که نسخه‌های بعدی این هواگرد قادر خواهند بود تا به مدت ۱۰۵ دقیقه در ارتفاع باقی بمانند و هنگامی که از مولد الکتریکی خود و موتور دیزل "وانکل" برای تأمین انرژی برق گرفت، قادر خواهد بود تا حداکثر شش ساعت پرواز کنند.
P۲ Xcursion با ساختار کامپوزیتی آن تنها ۷۵۰ کیلوگرم (۱۶۵۳ پوند) وزن دارد، اما می‌تواند تا ۲۴۰ کیلوگرم (۵۲۹ پوند) بار را حمل کند. حداکثر سرعت پرواز آن ۱۳۰ گره (۱۵۰ مایل در ساعت، ۲۴۱ کیلومتر در ساعت) و حداکثر برد آن ۸۴۵ نانومتر (۹۷۲ مایل، ۱۵۶۵ کیلومتر) است.



مرورگر شما از ویدئو پشتیبانی نمی‌کند.
فایل آن‌را از اینجا دانلود کنید: video/mp4

انتهای پیام
