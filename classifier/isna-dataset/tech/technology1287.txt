بررسی سلول‌های بدن با نانو ربات
پژوهشگران "دانشگاه تورنتو" کانادا موفق به توسعه مجموعه‌ای از "انبرک‌های مغناطیسی" در مقیاس نانو شده‌اند که می‌توانند در یک سلول انسانی قرار گیرند.
به گزارش ایسنا،پژوهشگران کانادایی این مطالعه را به رهبری پروفسور "یو سان"(Yu Sun ) انجام داده‌اند و طی آن موفق به توسعه ربات‌هایی شدند که می‌توانند میزان تکثیر و گسترش سلول‌ها را اندازه گیری کنند.
سان گفت: ما پیشتر ربات‌هایی را به منظور مطالعه و بررسی خارج بدن توسعه می‌دادیم اما اکنون طی این مطالعه موفق به طراحی و توسعه ربات‌هایی به منظور بررسی سلول‌های داخل بدن شدیم.
انبرک نوری یکی از ابزارهایی است که پژوهشگران طی این مطالعه از آن استفاده کردند. انبرک نوری از ابزارهای علمی است. در این ابزار از پرتو لیزر با قابلیت فوکوس بالا برای ایجاد نیروی جاذبه یا دافعه استفاده می‌شود.
پژوهشگران طی این مطالعه یک سیستم را طراحی کردند که اجازه می‌دهد تا سازه آهن مغناطیسی، با قطر حدود ۷۰۰ نانومتر، دقیقاً درون یک سلول قرار گیرد. پژوهشگران سپس سازه را از طریق الگوریتم تولید شده توسط کامپیوتر کنترل می‌کنند.
یافته‌های این مطالعه در مجله "Science Robotics" منتشر شد.
انتهای پیام
