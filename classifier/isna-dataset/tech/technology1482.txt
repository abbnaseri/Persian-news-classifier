شلیک ژاپنی‌ها به سیارک‌ها!
دانشمندان ژاپنی قصد دارند با شلیک گلوله‌های سنجشی به سیارک‌ها از مواد تشکیل‌دهنده آنها باخبر شوند.
به گزارش ایسنا و به نقل از اسپیس، دانشمندان آژانس اکتشاف هوافضای ژاپن(JAXA) در حال آماده‌سازی برای شلیک گلوله‌های مخصوص به سیارک‌ها به منظور تعیین ترکیب شیمیایی آنها هستند.
کاوشگر "هایابوسا 2"(Hayabusa2) که اخیراً بر روی یک سیارک به نام "ریوگو"(Ryugu) نشسته است به ابزاری به نام "پروژکتور" مجهز شده است که این کار را در فضای خلاء انجام می‌دهد.
طبق گفته JAXA، پروژکتور به ریوگو نزدیک خواهد شد و گلوله‌ای را به سطح سیارک شلیک می‌کند و مواد تشکیل دهنده سیارک را برای تجزیه و تحلیل جمع‌آوری می‌کند.
به این ترتیب هایابوسا۲ قادر خواهد بود جنس سیارک را شناسایی کند. اگر این روش موفقیت‌آمیز باشد، می‌تواند راه جدیدی برای بررسی سیارک‌ها در فضا و استخراج مواد معدنی از آنها در آینده باشد.

تیم هایابوسا۲ با همکاری پروفسور هیداکی میاموتو از دانشکده مهندسی دانشگاه توکیو با استفاده از قطعات مشابه به آنچه در هایابوسا۲ استفاده شده، یک محفظه خلاء و یک سطح شبیه سازی شده از سیارک ریوگو را ساختند تا این سیستم را آزمایش کنند.
این گلوله توانست با موفقیت به جمع‌آوری نمونه‌ها بپردازد و مواد تشکیل‌دهنده را به خوبی تشخیص دهد.
انتظارات تیم هایابوسا۲ در این آزمایش بیش از چیزی که فکر می‌کردند برآورده شد، بنابراین هایابوسا۲ به زودی شروع به تیراندازی به ریوگو خواهد کرد.
انتهای پیام
