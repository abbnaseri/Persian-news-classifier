نحوه عملکرد بانداژهای الکتریکی 
پژوهشگران آمریکایی به تازگی به توضیح نحوه عملکرد بانداژهای الکتریکی پرداخته‌اند تا کارکرد این دستگاه‌ها را بهبود بخشند. 

به گزارش ایسنا و به نقل از مدگجت، نوعی از بانداژهای الکتریکی که سبب تماس جریان الکتریکی با زخم بدن می‌شوند، در برخی مواقع سبب سرعت بخشیدن به بهبود زخم می‌شود.
طی دهه گذشته، پیشرفت‌های زیادی در این زمینه صورت گرفته ولی مکانیسم دقیق این دستگاه‌های الکتریکی به درستی درک نشده است.
حال، محققان دانشگاه ایالتی "اوهایو" نشان داده‌اند که این بانداژها در تشکیل بیوفیلم‌های باکتریایی وقفه ایجاد می‌کنند. این بیوفیلم‌ها سبب می‌شوند گروه‌های سلولی گرد هم آیند تا در برابر آنتی‌بیوتیک‌ها و سیستم ایمنی بدن از خود دفاع کنند.
بیوفیلم‌ها توسط مواد پلیمری خارج سلولی در کنار هم قرار می‌گیرند که اغلب توده‌ای از چربی‌ها و پروتئین‌ها هستند.
محققان دانشگاه اوهایو نشان داده‌اند که امواج الکتریکی سبب تخریب مواد پلیمری خارج سلولی می‌شوند که این امر منجر به ایجاد فضایی امن در پوست و عدم رشد باکتری‌ها می‌شود.
این محققان یک تکه باند تولید کرده‌اند که با استفاده از تکنیک ژاپنی "هابوتی" (haboti) ساخته شده است.
باند ساخت این محققان باعث می‌شود جریان الکتریکی با دقتی بالا به بیوفیلم‌های باکتریایی رسانده شود.
سپس آن‌ها با استفاده از میکروسکوپ الکترونی بافتی که با بانداژ درمان شده بود را مورد بررسی قرار دادند.
این پروژه به محققان کمک می‌کند که با دقت بیشتری به ساخت بانداژهای الکترونیکی بپردازند که این امر منجر به بهبود عملکرد این دستگاه‌ها خواهد شد.
انتهای پیام
