تمام آشپزخانه در یک نمایشگر!
نمایشگر هوشمند شرکت "جنرال الکتریک"(GE) به اندازه‌ای پیشرفته است که با ورود به هر آشپزخانه‌ای آن را دگرگون می‌کند.
به گزارش ایسنا و به نقل از سی‌نت، شرکت "جنرال الکتریک" یک نمایشگر لمسی هوشمند تولید کرده که ۲۷ اینچ بوده و در رنگ‌های سفید و سیاه ضد زنگ و سفید و سیاه مات تولید شده است.
دو دوربین در قسمت جلویی این نمایشگر وجود دارد که می‌تواند از افراد حاضر در آشپزخانه تصویربرداری و فیلمبرداری کند.
کاربر این محصول می‌تواند در حین آشپزی به تماشای فیلم هم بپردازد.
این هاب آشپزخانه‌ای روی "هود" نصب می‌شود و ۳ چراغ "ال‌ای‌دی"( LED) به هنگام پخت‌وپز روشن می‌شود و زمانی‌که حرارت زیادی به نمایشگر وارد شود، یک فن به طور اتوماتیک روشن می‌شود تا نمایشگر را خنک کند.

به طور دقیق‌تر می‌توان گفت این هاب خانگی یک نمایشگر هوشمند نیست که کمبود ارتباط با کاربر از طریق صدا در آن مشاهده می‌شود. این دستگاه روی سیستم عامل اندروید اورئو که ورژن 8.1.0 آن عرضه شده کار می‌کند.
شاید شما اغلب نمایشگرهای هوشمند را ببینید و با خود بگویید فرق آن با تبلت چیست؟
ولی می‌توان گفت یک هاب آشپزخانه‌ای محصولی بین نمایشگر هوشمند و تبلت است. نمایشگری که با صدا کنترل می‌شود.
از آنجا که این هاب با دستیار گوگل و برنامه‌های گوگل کار می‌کند، می‌تواند به دستورات "هی گوگل" (Hey, Google) هم پاسخ دهد.
علاوه بر این، این دستگاه با هاب مرکزی "U Plus Connect" هم کنترل می‌شود. بنابراین با استفاده از آن می‌توان وسایل خانه را به کنترل خود درآورد. به عنوان مثال، ماشین ظرفشویی را روشن کرد، بخش خشک‌کن ماشین لباسشویی را متوقف کرده و یا مدت زمان آن را طولانی‌تر کرد و یا اینکه فر را قبل از استفاده گرم کرد.

از ویژگی‌های منحصر به فرد این محصول می‌توان گفت که با استفاده از "گوگل پلی" در آن می‌توان اپلیکیشن‌های اندروید را روی آن نصب کرد.
این هاب اطلاعات را به نحوی نشان می‌دهد که کاربر می‌تواند آن اطلاعات را روی گوشی هوشمند و یا تبلت خود نیز مشاهده کند.
هاب مذکور با "دستیار گوگل" و برنامه‌های گوگل کار می‌کند و هزار و ۲۰۰ دلار قیمت دارد.

انتهای پیام
