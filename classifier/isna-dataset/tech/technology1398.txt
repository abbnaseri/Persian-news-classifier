خودروی الکتریکی ۲ نفره "فولکس‌واگن" رونمایی شد
شرکت خودروسازی آلمانی "فولکس‌واگن"(Volkswagen) از خودروی الکتریکی جدید ساحلی خود در ژنو رونمایی کرد.
به گزارش ایسنا و به نقل از گیزمگ، پلتفرم خودرو مذکور که "I.D. Buggy" نام دارد، همانند پلتفرم خودرو مفهومی الکتریکی"ID. Crozz " و" ID. Buzz" این شرکت است.
از مشخصات این خودرو الکتریکی می‌توان به موتور الکتریکی آن با ۲۰۱ اسب بخار قدرت اشاره کرد که در عقب خورو تعبیه شده است، یک باتری ۶۲ کیلو وات ساعت که با یک بار شارژ می‌تواند ۱۵۵ مایل (۲۵۰ کیلومتر) را طی کند نیز در کف خودرو تعبیه شده است. حداکثر سرعت این خودرو ۱۶۰ کیلومتر بر ساعت است. قطر چرخ‌های آن ۱۸ اینچ است.
تنها فرق آن با مدل‌های پیشین خودروهای الکتریکی، ظاهر متفاوت آن است. طراحی خودرو "I.D. Buggy" فوق العاده زیبا و خاص است. صندلی‌های داخل خودرو دارای روکش چرم ضد آب "Nappa" هستند. در صندلی عقب این خودرو مکانی برای قرار دادن تخته موج سواری، اسکیت بورد و یا هر چیز دیگری که می‌خواهید همراه خود به سفر ببرید، قرار دارد. چراغ‌های ال.ای.دی دایره‌ای جلو خودرو و نداشتن درب نیز زیبایی و راحتی این خودرو دو نفره را دو چندان کرده است.




انتهای پیام
