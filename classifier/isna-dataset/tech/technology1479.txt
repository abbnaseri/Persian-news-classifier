تلاش رژیم صهیونیستی برای جذب دانشجویان خارجی برجسته
رژیم صهیونیستی در نظر دارد تا چند سال آتی تعداد دانشجویان بین‌المللی خود را دو برابر کند. 
به گزارش ایسنا و به نقل از یودبلیو نیوز، "شورای آموزش عالی رژیم صهیونیستی"(CHE) یک بودجه چندساله ۱۲۰ میلیون دلاری را به تأیید رسانده است تا شمار دانشجویان بین‌المللی خود را به بیش از دو برابر افزایش دهد.
هدف این شورا این است که تا سال ۲۰۲۲ میلادی تعداد دانشجویان خارجی که در سرزمین‌های اشغالی به تحصیل می‌پردازند، به ۲۴ هزار نفر برسد.
این در حالی است که در سال ۲۰۱۷ میلادی، تعداد دانشجویان خارجی که در سرزمین‌های اشغالی به تحصیل پرداخته‌اند، ۱۱ هزار نفر بوده است.
تلاش این رژیم برای افزایش تعداد دانشجویان خارجی به این دلیل است که شهرت بین‌المللی دانشگاه‌های خود را افزایش دهد و همچنین کیفیت آموزشی خود را نیز بهبود بخشد.
سخنگوی "شورای آموزش عالی رژیم صهیونیستی" اظهار کرد: این برای اولین بار است که اسرائیل به این نحو در تلاش است تا استفاده از آموزش عالی دانشجویان بین‌المللی را افزایش دهد.
افزایش بودجه پذیرش دانشجویان خارجی برای این است که این رژیم تعداد دانشجویان خارجی خود را افزایش دهد و دانشجویان برجسته جذب این رژیم شوند. زیرا افزایش بودجه، به دانشجویان بیشتری اجازه می‌دهد که در دانشگاه‌های اسرائیل جذب شوند.
"میری یمینی"(Miri Yemini) از اساتید ارشد دانشگاه تل‌آویو اظهار کرد: ما نیز دانشجویان خودمان را تشویق می‌کنیم که به مؤسسات بین‌المللی در کشورهای خارجی بروند و در این کشورها ادامه تحصیل دهند.
این‌گونه، روابط متقابل ما با کشورهای دنیا افزایش می‌یابد و کیفیت علمی رژیم صهیونیستی تقویت می‌شود.
در حال حاضر دانشجویان خارجی ۱.۴ درصد از جمعیت دانشجویان رژیم صهیونیستی را دربرمی‌گیرند.
انتهای پیام
