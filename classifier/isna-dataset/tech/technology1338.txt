مهار آتش‌سوزی خودرو تنها با یک پتو+فیلم
معمولاً هنگامی که خودروها آتش می‌گیرند و آتش نشانان سعی در خاموش کردن آن دارند، پس از انجام عملیات، دود زیادی در محیط پخش می‌شود که ممکن است تا چند ساعت نیز در هوا بماند اما اخیراً با یک پتو می‌توان عملیات خاموش کردن آتش را آسان‌تر و سریع‌تر انجام داد به طوریکه پس از عملیات حتی دودی هم در هوا پخش نمی‌شود.
به گزارش ایسنا، شرکت" Bridgehill " اخیراً پتوهایی را توسعه داده که این پتوها می‌توانند در عرض کمتر از ۲۰ ثانیه آتش خودروها را مهار و خاموش کنند.
توسط این پتو که" FireBlanket " نام دارد و سازگار با محیط زیست است، می‌توان بسیار سریع منبع اکسیژن را از بین برد.
با استفاده از این پتو، آتش نشانان به راحتی می‌توانند دود پس از عملیات را از بین ببرند و از گسترش آتش نیز جلوگیری کنند.
پتو " FireBlanket " می‌تواند یکی از سریع‌ترین، امن‌ترین و مؤثرترین راه حل‌ها برای جلوگیری از هر گونه آتش سوزی خودرو باشد.
برای استفاده از این پتو تنها به دو فرد برای پهن کردن آن بر روی خودرو دچار حریق شده نیاز است. پس از قرار گرفتن پتو بر روی خودرو، آتش به سرعت خاموش می‌شود.
پتوهای مذکور از مواد بسیار مقاوم در برابر آتش و ۱۰۰ درصد سازگار با محیط زیست ساخته شده‌اند.


علاوه بر کارایی‌های فوق باید اشاره کرد که وزن آنها نیز سبک است و به راحتی می‌توان آنها را حمل کرد و اندازه آنها نیز ۶ در ۹ متر است.
هنگامی که خودروهای برقی آتش می‌گیرند، در خاموش کردن آتش آنها می‌بایست بسیار دقت کرد چرا که استفاده از آب در خاموش کردن اینگونه خودروها می‌تواند بسیار خطرناک باشد و خسارت جبران ناپذیری را بر جای بگذارد چراکه آب رسانای خوبی برای باتری‌های با ولتاژ بالا خوروهای برقی است و می‌تواند سبب انفجار خودرو شود. در اینگونه موار د باید از پتو " FireBlanket " استفاده کرد زیرا این پتو بلافاصله آتش را خاموش می‌کند و همچنین از گسترش آتش و نفوذ گازهای سمی نیز جلوگیری می‌کند.
از این پتو می‌توان در پارکینگ‌های عمومی و خصوصی، تونل، پمپ بنزین، جایگاه شارژ خودروی برقی، میدان‌های مسابقه و مکان‌های ساخت و ساز استفاده کرد.

مرورگر شما از ویدئو پشتیبانی نمی‌کند.
فایل آن‌را از اینجا دانلود کنید: video/mp4

انتهای پیام
