تبریک عید فطر به روش آژانس فضایی اروپا
آژانس فضایی اروپا(ESA) با انتشار یک عکس زیبا از هلال ماه و زمین عید سعید فطر را به مسلمانان تبریک گفت.
به گزارش ایسنا و به نقل از ای‌اس‌ای، آژانس فضایی اروپا یک عکس جالب از تابش نور خورشید بر زمین و ماه منتشر کرد که هلال را هم بر زمین و هم بر کره ماه نشان می‌دهد.
این آژانس فضایی عکس مذکور را همراه با جمله "عید مبارک" منتشر کرده است.
این تصویر از هلال ماه و زمین توسط مأموریت "مارس اکسپرس"(Mars Express) از فاصله ۸ میلیون کیلومتری از زمین گرفته شده است.
این اکتشاف‌گر در حالی که در مسیر خود به سمت مریخ بود این عکس را گرفته است.
آژانس فضایی اروپا نوشت: ما برای همه کسانی که پایان ماه رمضان را جشن می‌گیرند آرزوی عید خوشی می‌کنیم.
مارس اکسپرس یک مأموریت اکتشاف فضا است که توسط آژانس فضایی اروپا(ESA) به فضا پرتاب شده است. مأموریت مریخ اکسپرس کاوش سیاره مریخ و نخستین تلاش مأموریت سیاره‌ای این آژانس است.
واژه "اکسپرس" در اصل اشاره به کارایی و سرعتی دارد که این فضاپیما با آن طراحی و ساخته شده است. با این حال "اکسپرس" بیان‌گر سفر نسبتاً کوتاه بین سیاره‌ای این فضاپیما نیز هست. نتیجه‌ای که زمان راه‌اندازی شدن را که در آن مدارهای زمین و مریخ آنها را به نزدیک‌ترین فاصله از یکدیگر در طی ۶۰ هزار سال گذشته قرار داده بوده توصیف می‌کند.

مارس اکسپرس شامل دو بخش است، یکی بخش "مارس‌اکسپرس مدارگرد" و دیگری "بیگل ۲"، کاوشگری که برای انجام پژوهش‌های دگرزیست‌شناسی و ژئوشیمی طراحی شده بود. اگر چه این کاوشگر در قرارگیری و تکمیل برنامه پس از فرود خود بر سطح مریخ موفق نبود، اما مدارگرد آن همچنان با موفقیت به انجام اندازه‌گیری‌های علمی از اوایل سال ۲۰۰۴ ادامه می‌دهد که دربرگیرنده تصویربرداری با وضوح بالا و نقشه‌برداری‌های کانی‌شناسی از سطح مریخ، صدا-رادار گرافی ساختار زیر سطحی تا عمق پرمافروست، تعیین دقیق ترکیب و گردش جوّی و بررسی چگونگی تعامل جو با محیط میان‌سیاره‌ای است.
این کاوشگر پس از رسیدن به مریخ در سال ۲۰۰۳ اکنون بیش از بیش از ۱۵ سال و ۵ ماه است که در حال فعالیت است و مقام دومین طولانی‌ترین فضاپیمای فعال در مدار اطراف یک سیاره غیر از زمین را در پشت سر مدارگرد "مارس آدیسی" ناسا که از سال ۲۰۰۱ فعال است قرار دارد.
انتهای پیام
