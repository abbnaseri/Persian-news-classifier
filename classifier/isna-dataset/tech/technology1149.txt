ایجاد شهرهای شناور راهکاری برای مقابله با سیل+تصاویر
"سازمان ملل متحد" با هدف یافتن راهی برای جلوگیری از افزایش سطح دریاها، در حال بررسی امکان ساخت شهرهای شناور است.
به گزارش ایسنا و به نقل از دیلی‌میل، امروزه ۹۰ درصد از شهرهای بزرگ دنیا در معرض خطر سیلاب هستند که علت آن هم آب شدن یخچال‌های طبیعی به دلیل گرم شدن هوا و در نتیجه آن افزایش سطح آب دریاها است.
در این راستا اعضای سازمان ملل متحد در حال بررسی چشم‌انداز پلتفرمی هستند که در آن قسمت زیرین خانه‌ها با استفاده از حلقه‌هایی به کف اقیانوس متصل می‌شوند.
قرار است برنامه زیستگاه‌های انسانی سازمان ملل متحد که در زمینه توسعه پایدار شهری فعالیت می‌کند، با شرکت خصوصی "اوشنیکس"(Oceanix)، مؤسسه فناوری ماساچوست، و گروه اجتماعی "اکسپلورز کلاب"(Explorers Club) همکاری کند تا کانسپت این طرح را پیشرفته‌تر کند.

"میمنه شریف" مدیر اجرایی برنامه زیستگاه‌های انسانی سازمان ملل متحد اظهار کرد، با توجه به افزایش دمای هوا و این‌ که بیشتر مردم جهان در محله‌های پرجمعیت زندگی می‌کنند، ایجاد شهرهای شناور یکی از راهکارهای ممکن به نظر می‌آید.
قرار است این برنامه همکاری، ظرف چند ماه احداث شود و نمونه اولیه آن در بندر شرقی کنار سازمان ملل متحد برای عموم مردم ایجاد شود.
شرکت "اوشنیکس" اعلام کرد که در مقایسه با یک شهر شناور که در "کپنهاک" دانمارک وجود دارد، نسخه دیگر این شهر شناور در نیویورک، قرار است غذاهای مردم را خود تولید کند و نیازهای مردم به آب، غذا و گوشت در داخل خود شهر تأمین شود.

بنا بر گفته‌ "سازمان ملل متحد" کانسپت این طرح موجب توسعه تحقیقات فراوان در زمینه مدیرت آب، مهندسی و کشاورزی شده است که می‌تواند این شهرها را نسبت به طوفان و سایر خطرها ایمن کند.
"مجمع بین‌المللی تغییرات آب‌وهوایی"(IPCC) اعلام کرده که میانگین افزایش درجه حرارت هوا از قبل از انقلاب صنعتی، به طور متوسط ۱.۵ درجه سانتی‌گراد افزایش یافته است.






انتهای پیام
