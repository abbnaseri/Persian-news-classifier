آلبوم عکس سلفی‌های فضانوردان
ناسا اخیراً مجموعه‌ای از تصاویر سلفی فضانوران که از خودشان طی راهپیمایی فضایی گرفته‌اند را منتشر کرده است.
به گزارش ایسنا و به نقل از دیلی‌میل، فضانوردان نامی جهان در راهپیمایی‌های فضایی و هزاران مایل دور از زمین تصاویر جالبی از خود به ثبت رسانده‌اند که در این خبر برخی از آنها را نمایش داده‌ایم.
۱. نخستین سلفی در فضا را فضانورد آمریکایی "باز آلدرین"(Buzz Aldrin ) هنگامیکه در ۱۲ نوامبر سال ۱۹۶۶ در خارج از فضاپیما "جمینی ۱۲"(Gemini ۱۲) در حال راهپیمایی فضایی بود، به ثبت رساند.

۲." آکیهیکو هوشیده"(Akihiko Hoshide) مهندس پرواز "آژانس کاوش‌های هوافضای ژاپن" در طول شش و نیم ساعت راهپیمایی فضایی برای انجام کارهای تعمیراتی در تاریخ ۵ سپتامبر ۲۰۱۲ توسط دوربین دیجیتال به ثبت رساند. این تصویر بسیار جالب است چرا که تصویر و ایستگاه فضایی بین‌المللی در کلاه روی سر هوشیده قابل مشاهده است.

۳." آن مک کلین"(Anne McClain) فضانورد آمریکایی نیز در تاریخ ۲۲ مارس ۲۰۱۹ در حالیکه در ایستگاه فضایی بین‌المللی ۲۶۰ مایل از زمین فاصله داشت، حین اولین راهپیمایی فضایی این سلفی را گرفت.

۴." نیک هگ"(Nick Hague) فضانورد آمریکایی در تاریخ ۱۴ ژوئن سال ۲۰۱۸ تصویری زیبا از زمین که بر روی کلاهش منعکس شده بود، ثبت کرد.

۵." کریستوفر کاسیدی"(Chris Cassidy) فضانورد آمریکایی ناسا روز ۱۶ ژوئیه سال ۲۰۱۳ و پیش از انجام راهپیمایی فضایی، نخستین سلفی از خود در فضا را به ثبت رساند.

۶. در این تصویر "ریکی آرنولد"(Ricky Arnold) در ۱۴ ژوئن ۲۰۱۸ با هدف نصب دوربین‌های با کیفیت بالا برای کنترل و نظارت بهتر بر فضاپیماهای تجاری مانند "سی اس تی -۱۰۰ بوئینگ "و "فضاپیما دراگون شرکت اسپیس ایکس " این تصویر را ثبت کرد. در سفری دیگر در تاریخ ۲۹ مارس ۲۰۱۸ نیز وی تصویر زیر را حین راهپیمایی فضایی برای نصب آنتن‌های ارتباط بیسیم در خارج از ایستگاه فضایی بین المللی ثبت کرد.

۷." سونیتا ویلیامز"(Sunita Williams) فضانورد آمریکایی ناسا تصویر فوق را در ایستگاه فضایی بین‌المللی ثبت کرد. او دارای رکورد طولانی‌ترین پرواز فضایی توسط یک زن (۱۹۵ روز) و بیشترین راهپیمایی فضایی توسط یک زن (هفت بار) و بیشترین مدت زمان راهپیمایی فضایی برای یک زن (پنجاه ساعت و ۴۰ دقیقه) است.

۸. "اسکات کلی"(Scott Kelly) فضانورد ناسا روز ۲۱ دسامبر سال ۲۰۱۵ این تصویر را از خود در ایستگاه فضایی بین‌المللی ثبت کرد. اسکات کلی فضانورد صاحب نام ناسا توانست به مدت یک سال به‌طور مستمر در فضا زندگی کند. هدف از سفر آسمانی او بررسی زندگی طولانی در موقعیتی با جاذبه صفر بود تا ناسا از این طریق بتواند خود را برای مأموریت بزرگ‌تر یعنی زندگی انسان در مریخ آماده کند.

۹. "اندرو فیوستل"(Drew Feustel) فضانورد و ژئوفیزیکدان در روز ۱۶ مه ۲۰۱۸ و زمانیکه در حال راهپیمایی فضایی در خارج از ایستگاه فضایی بین‌المللی بود، این سلفی را از خود گرفت. فیوستل شش ماه را در ایستگاه فضایی بین المللی در سال ۲۰۱۸ گذراند.

۱۰. "کیت رابینز"(Kate Rubins) فضانورد ناسا در طول راهپیمایی فضایی در ۱۹ اوت سال ۲۰۱۶ که برای نصب یک اداپتور به ایستگاه فضایی بین‌المللی این تصویر را ثبت کرد.

انتهای پیام
