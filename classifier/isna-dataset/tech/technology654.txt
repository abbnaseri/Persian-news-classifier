رباتی پروازی به چالاکی یک حشره واقعی
محققان آمریکایی رباتی پروازی ساخته‌اند که شبیه حشرات بوده و قادر است به خوبی پرواز کند.
به گزارش ایسنا و به نقل از انگجت، ساخت ربات پروازی شبیه حشرات کاری دشوار است، اصولاً ربات‌های چهاربال سنگین هستند و ربات‌های پروازی با دو بال هم به خوبی پرواز نمی‌کنند.
در این راستا محققان "دانشگاه کالیفرنیای جنوبی"(USC) یک گام رو به جلو به سمت ساخت این ربات‌های رویایی برداشته‌اند.
این محققان رباتی به نام "زنبور+"(Bee+) ساخته‌اند که چهار بال دارد که به چالاکی و ثبات یک حشره واقعی پرواز می‌کند.

وزن ربات هم تنها ۰.۰۸۵ گرم است.
این ربات می‌تواند مسیرها را دنبال کند و یا از موانع جا خالی بدهد. با اینکه "Bee+" تنها کمی بزرگ‌تر از یک سکه یک پنی است ولی از بسیاری از حشرات واقعی سنگین‌تر و بزرگ‌تر است.
گفتنی است کار زیادی باید انجام شود که این ربات به پهپاد تبدیل شود.
وجهه مهم تولید این ربات این است که برای بسیاری از وظایف از قبیل کشف در مناطق خطرناک و تشخیص افراد بازمانده در ساختمان‌های فروریخته کاربرد دارد.
انتهای پیام
