کنفرانس سالانه گوگل از فردا آغاز به کار می‌کند
کنفرانس سالیانه گوگل(Google I/O ۲۰۱۹) که در آن از جدیدترین دستاوردهای نرم افزاری خود پرده برداری می‌کند از فردا(سه‌شنبه) آغاز می‌شود.
به گزارش ایسنا، کنفرانس سالیانه "گوگل آی / او ۲۰۱۹ " از فردا آغاز می‌شود. اگر شما طرفدار محصولات گوگل هستید، باید از کنفرانس سالیانه "گوگل آی/او"(Google's I/O) نیز آگاهی داشته باشید.
"گوگل آی / او" یک کنفرانس سالیانه است که بر روی توسعه دهندگان تمرکز دارد و توسط گوگل در سانفرانسیسکوی کالیفرنیا برگزار می‌گردد. این کنفرانس دارای جلسات بسیار فنی است. گوگل آی / او از سال ۲۰۰۸ آغاز به کار کرد.
کنفرانس ۲۰۱۹ نیز در تاریخ ۷ تا ۹ مه در یک سالن آمفی تئاتر "شورلاین"(Shoreline Amphitheater) در شهر "مانتین ویو" ایالت کالیفرنیا برگزار خواهد شد. این مراسم برای توسعه دهندگان و علاقه مندان به دنیای فناوری به جریان می‌افتد.
کنفرانس فردا ساعت ۱۰ صبح به وقت منطقه زمانی اقیانوس آرام (۹:۳۰ شب به وقت تهران) آغاز خواهد شد.
اما پیش از آنکه این کنفرانس در "گوگل‌پلکس" آغاز شود ما در این خبر لیستی از فناوری‌ها و سوالاتی را که پیش‌بینی می‌کنیم گوگل درباره آنها صحبت خواهد کرد، معرفی می‌کنیم.
"گوگل‌پلکس" (Googleplex) مرکز شرکت گوگل است که در مانتین ویو، سانتاکلارا در کالیفرنیا نزدیک سن خوزه واقع شده است. گوگل‌پلکس یکی از ۲۳ مرکز گوگل در آمریکای شمالی است. گوگل همچنان ۲۳ مرکز اروپایی، ۱۴ مرکز آسیایی، ۵ مرکز در خاورمیانه و ۳ مرکز در آمریکای لاتین دارد.
ساختمان اصلی گوگل در مانتین ویو، کالیفرنیا قرار دارد و با نام گوگل‌پلکس شناخته می‌شود. واژه گوگل‌پلکس خود آمیختهٔ دو واژهٔ گوگل و "کامپلکس" (به معنای مجتمع و پیچیده) است و در اینجا منظور بدین موضوع اشاره دارد که اجتماع زیادی از ساختمان‌های گوگل در آنجا حضور دارند.
پیش بینی می‌شود در کنفرانس امسال گوگل به موارد زیر پرداخته شود.
۱." گوشی هوشمند میان‌رده‌ی پیکسل" (The mid-range Pixel)
۲. آیا می‌توان انتظار کاهش قیمت گوشی هوشمند Pixel ۳a را داشت؟
۳. آیا باز هم برای تولید محصولاتی جدید با شرکت نست همکاری خواهد داشت؟
۴." نسخه بتای ۳ سیستم‌عامل اندروید کیو" (Android Q Beta ۳)
۵. تغییراتی در ناوبری برنامه "گوگل مپ"
۶. اقداماتی برای سیستم اطلاع رسانی (نوتیفیکشین) هوشمند
۷. سیستم حریم خصوصی "داشبورد"(Dashboard)
۸. سیستم "اِی.پی.ای. ایکس" (APEX)
۹. مدیریت "اِی.پی.ای. ایکس"
۱۰. انیمشین بوت "لایو بوت" (Live boot) برای گوشی‌های دارای سیستم عامل اندروید
۱۱. آینده گوشی‌های اندروید
۱۲. به روز رسانی سرویس اشتراکی بازی ابری" اِستادیا" (Stadia) و "اندروید اوتو" (Android Automotive)
۱۳. گوشی هوشمند پیکسل Pixel ۳a XL و Pixel ۳a
۱۴. "نست هاب مکس" ( Nest Hub Max)
۱۵. اندروید تی وی (Android TV)
۱۶. هوش مصنوعی
۱۷. مرورگر گوگل کروم
انتهای پیام
