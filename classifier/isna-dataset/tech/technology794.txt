از زنبور فضانورد تا سیل در کوئینزلند
پایگاه خبری "اسپیس" منتخبی از اخبار فضایی برتر روزهای اخیر را منتشر کرد.
به گزارش ایسنا و به نقل از اسپیس، پایگاه اسپیس منتخبی از اخبار فضایی برتر روزهای اخیر را منتشر کرده است.
سحابی "اسپیروگراف"
در تاریخ ۲۴ آوریل ۱۹۹۰ میلادی فضاپیمای دیسکاوری حامل تلسکوپ فضایی هابل به مدار زمین بود.
۱۰ سال بعد یعنی در هفتم سپتامبر سال ۲۰۰۰ هابل توانست یک سحابی سیاره‌نما که مشهور به "اسپیروگراف"( Spirograph) است را رؤیت کند.
این سحابی که دو هزار سال نوری از زمین فاصله دارد، در صورت فلکی "خرگوش" قرار دارد.

غروب آفتاب مریخی
فرودگر مریخی "اینسایت"(InSight) در تاریخ ۲۹ آوریل سال جاری یک سری تصاویر جدید از سطح مریخ به ثبت رساند که یکی از آنها نشان دهنده ابرها به هنگام غروب آفتاب از منظر سیاره سرخ است.

زنبور فضانورد
دستیار رباتیک یکی ابزاری است که به ایستگاه فضایی بین‌المللی ارسال شده است.
این دستیار که با عنوان "زنبور فضانورد" شناخته می‌شود، به صورت آزادانه پرواز می‌کند و مربع شکل است. یک دوربین و موتور الکتریکی درون این دستگاه رباتیک تعبیه شده که بتواند درون ایستگاه فضایی بین‌المللی مسیر خود را پیدا کند.
هدف از طراحی این ربات کمک به فضانوردان مستقر در ایستگاه فضایی بین‌المللی برای انجام کارهاست.

کوئینزلند از منظر فضا
ماهواره "سنتینل -۲"(Sentinel-۲) ایستگاه فضایی بین‌المللی که به رصد آب‌های ساحلی می‌پردازد، در تاریخ ۱۰ فوریه سال جاری این تصویر را از آب‌های ساحلی ایالت "کوئینزلند"(Queensland) در استرالیا به ثبت رساند.
چند روز پیش از ثبت این تصویر بارندگی شدید و سیل در این منطقه اتفاق افتاده بود.

کهکشان مسیه ۱۰۰
این تصویر مربوط به کهکشانی به نام "مسیه ۱۰۰"( Messier ۱۰۰) است.
مسیه ۱۰۰ یک کهکشان مارپیچی است که ستاره‌های متعدد و جدیدی در آن متولد می‌شوند و ۶۰ میلیون سال نوری از ما فاصله دارد.
محققان پروژه " آرایه میلی‌متری بزرگ آتاکاما" در شیلی توانستند این تصویر جدید از "مسیه ۱۰۰" را به ثبت برسانند.

وزش باد در جزایر قناری
" دیوید سنت ژاک"(David Saint-Jacques) فضانورد آژانس فضایی کانادا این تصویر زیبا را بر فراز آسمان از جزایر قناری به ثبت رساند.
در این تصویر وزش باد بر فراز این جزیره دیده می‌شود.

انتهای پیام
