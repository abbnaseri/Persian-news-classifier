همکاری ۲ غول خودروسازی آلمانی در توسعه خودروهای کاملا خودران
شرکت‌های خودروسازی آلمانی دایملر(Daimler AG) و ب.ام‌.و(BMW) با همکاری یکدگیر قصد دارند تا سال ۲۰۲۴ شمار زیادی از خودروهای خودران سطح ۴ توسعه دهند.
به گزارش ایسنا، طرح آنها این است که با کمک "انجمن مهندسان خودرو"(SAE) خودروهایی "سطح ۴ "(Level ۴) که کاملاً خودکار هستند، توسعه دهند. خودروهای مذکور به هیچ راننده‌ای نیاز ندارند و نکته جالب این است که خودروهای مذکور برخلاف خودروهای معمولی که در اطراف خود مشاهده می‌کنیم، فرمان و ترمز ندارند.
توسعه خودروهای خودران سطح ۴ هدف اصلی این دو شرکت نامی خودروسازی است. افراد بسیار مشتاقند تا محصول نهایی این همکاری را مشاهده کنند چرا که قطعاً خودروهایی بسیار پیشرفته خواهند بود. از دیگر نکات جذاب این خودروها می‌توان به پارک خودکار و سامانه بازدارنده سرعت یا سیستم کروز کنترل هوشمند(smart cruise control) اشاره کرد.
شرکت‌های دایملر(Daimler AG) و ب.ام‌.و(BMW) اعلام کرده‌اند طی این پروژه قرار است با سایر شرکت‌های سازنده خودرو خودران و شرکت‌های فناوری نیز همکاری کنند.
دایملر با همکاری شرکت بوش، در حال کار بر روی توسعه "برنامه پایلوت"(pilot program) خودروهای خودران در محیط شهری هستند و امیدوارند تا پیش از اتمام سال جاری عملیاتی شود، شرکت ب.ام‌.و نیز علاوه بر تمرکز بر روی این پروژه در حال کار بر روی خودروهای مفهومی"آی نکست"(iNext) خود است و بنابر برنامه ریزی‌ها این خودروهای مفهومی احتمالاً در سال ۲۰۲۱ روانه بازار خواهند شد.
نتیجه همکاری دو شرکت خودروسازی آلمانی دایملر(Daimler AG) و ب.ام‌.و(BMW) قطعاً شگفت انگیز خواهد بود اما برای مشاهده آن می‌بایست ۵ سال منتظر باشیم.
انتهای پیام
