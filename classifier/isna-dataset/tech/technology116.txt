ژاپن صادرات مواد ساخت تلفن همراه به کره جنوبی را محدود می‌کند
ژاپن قصد دارد صادرات مواد مورد نیاز برای ساخت تلفن همراه را به کره جنوبی محدود کند.
به گزارش ایسنا و به نقل از تک‌کرانچ، وزارت تجارت ژاپن اعلام کرد که قصد دارد صادرات برخی مواد مورد استفاده در حوزه فناوری را به کره جنوبی محدود کند. این مواد، پلی‌آمید را نیز شامل می‌شود که مورد استفاده شرکت‌های
این طرح جدید در شرایطی است که دو کشور در مورد جبران کار اجباری مردم کره جنوبی در کارخانه‌های ژاپنی در دوره جنگ جهانی دوم دچار اختلافاتی هستند.
در فهرست موارد محدود شده که قرار است از ۴ ژوئیه سال جاری اعمال شود، پلی‌آمید نیز دیده می‌شود. پلی‌آمید، پلیمری است که برای ساخت تلفن همراه هوشمند، نمایشگرهای انعطاف‌پذیر LED و نیمه‌رساناها مورد استفاده قرار می‌گیرد. اعمال این محدودیت نشان می‌دهد ژاپنی‌هایی که قصد دارند چنین موادی را به شرکت‌های فناوری کره جنوبی مانند سامسونگ، ال‌جی و "اس‌کی هاینیکس" (SK Hynix) بفروشند، باید برای دریافت مجوز ثبت قرارداد اقدام کنند.
ممکن است دولت ژاپن در این راستا، کره جنوبی را از فهرست کشورهایی که محدودیت کمتری در زمینه تجارت فناوری دارند نیز حذف کند.
در اوایل سال جاری، دیوان عالی کره جنوبی، چندین شرکت ژاپنی از جمله "فولاد نیپون"(Nippon Steel)، "سومیتومو متال"(Sumitomo Metal) و "صنایع سنگین میتسوبیشی"(MHI) را به خاطر قانون کار اجباری مردم کره جنوبی طی جنگ جهانی دوم، ملزم به پرداخت غرامت دانست و دستوری مبنی بر تصرف دارایی این شرکت‌ها صادر کرد اما دولت ژاپن باور دارد که ریشه این مشکل، به سال ۱۹۶۵ و روابط دیپلماتیک میان دو کشور بازمی‌گردد و از کره جنوبی خواسته تا قضاوت در مورد این موضوع را به عهده داوری بین‌المللی بگذارد.
انتهای پیام
