تردمیل معلولان هم ساخته شد
مهندسان مکانیک "دانشگاه تگزاس" اخیراً موفق به طراحی یک تردمیل برای ورزشکارانی که روی ویلچر قرار دارند، شده‌اند.
به گزارش ایسنا و به نقل از فیز، جمعی از مهندسان مکانیک "دانشگاه تگزاس در آرلینگتون" اخیراً موفق به طراحی یک تردمیل برای ورزشکاران معلول شده‌اند.
تاکنون پژوهشگران بسیاری برای توسعه این ویلچر تلاش کرده‌اند اما هر کدام از آنها به دلیلی موفق نشده‌اند. برای مثال در آخرین تلاش، جمعی از مهندسان، ارگونومی یک فرد ورزشکار معلول را اندازه‌گیری کردند و یک تردمیل توسعه دادند اما مشکل تردمیل مذکور این بود که حرکت نمی‌کرد.
اما در این مطالعه، پژوهشگران از یک بالابر پنوماتیک استفاده و آن مشکل را حل کردند.
پنوماتیک یا نیوماتیک (Pneumatics)نوعی فناوری است که به مطالعه و به کارگیری گازهای فشرده برای ایجاد نیروی مکانیکی می‌پردازد. از فنّاوری گازهای فشرده به طور گسترده‌ای در صنعت استفاده می‌شود و کارخانه‌ها از هوای فشرده برای کنترل دستگاه‌های ابزار دقیق استفاده می‌کنند.
در حال حاضر کار تردمیل به پایان نرسیده است زیرا یک گروه از دانشجویان مهندسی برق در حال توسعه یک رابط برای نمایشگرهای دیجیتالی هستند.

انتهای پیام
