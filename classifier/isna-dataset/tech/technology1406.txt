رونمایی از اولین خودروی الکتریکی مسابقه‌ای مرسدس بنز
خودروسازی مرسدس بنز اولین خودروی مسابقه‌ای برقی خود موسوم به "EQ Silver Arrow 01" را برای سری فرمول E رونمایی کرد.
به گزارش ایسنا و به نقل از انگجت، مرسدس بنز با رونمایی از خودروی مسابقه‌ای برقی جدید خود اعلام کرد که امسال در مسابقات فرمول E شرکت خواهد کرد.
این خودروساز نخستین خودروی مسابقه‌ای خود به نام "EQ Silver Arrow 01" را برای مسابقات لیگ تمام الکتریکی آماده کرده است که ادعا می‌شود کاملاً با خودروهای هم رده خود توانایی رقابت دارد.
این خودرو با یک باتری ۵۲ کیلووات‌ساعتی دارای حداکثر قدرت ۳۴۰ اسب بخار است که تنها در ۲.۸ ثانیه به سرعت ۱۰۰ کیلومتر بر ساعت می‌رسد.
این ارقام شبیه به مشخصات خودروهای رقبا مانند جگوار است. در حالی که شرکت کنندگان مسابقات فرمول E در سال جاری ملزم به استفاده از قطعات یکسان نیستند، اما الزامات لیگ به عملکرد مشترکی منجر خواهد شد.
مرسدس بنز تنها خودروسازی است که هم در مسابقات فرمول ۱ و هم فرمول E رقابت می‌کند.
این خودروساز طی سال جاری یک خودروی شاسی بلند برقی مسابقه‌ای هم معرفی خواهد کرد.
انتهای پیام
