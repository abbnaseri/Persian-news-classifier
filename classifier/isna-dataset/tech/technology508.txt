لذت چشیدن طعم زمینی میوه‌ها در فضا+عکس
در پروازهای فضایی یکی از مهمترین موضوعات مورد توجه کارشناسان، حفظ سلامتی فضانوردان است. رساندن میوه‌های تازه به فضانوردان ساکن ایستگاه‌های فضایی که ماه‌ها به دور از زمین و امکانات زمینی زندگی می‌کنند از جمله امور بسیار ضروری به شمار می‌رود. همین سبزی و میوه هایی که در زمین در بسیاری وقت‌ها چیز جالب توجهی نیست، در ایستگاه فضایی بین‌المللی برای فضانوردان بسیار ضروری به شمار می‌رود.
به گزارش ایسنا؛ جالب است بدانید که براساس تحقیق کارشناسان، دیدن و خوردن میوه‌های تازه نه تنها در وضعیت سلامت بدنی بلکه در سلامت روحی فضانوردان هم تاثیر مثبت زیادی دارد چون یادآور زندگی در سیاره مادری است.
در جریان سفر ۱۶۰ روزه الکساندر الکساندروف، طی یکی از تماس‌ها با خانواده اش از یک گردش خانوادگی صحبت پیش آمده بود که هندوانه‌ای که در آن گردش با خانواده خورده بودند. کارشناسان بخش تقویت روحی و روانی مرکز هدایت پرواز، تشخیص دادند که الکساندروف هوس هندوانه کرده است! بلافاصله دستور می‌دهند که در محموله بعدی سفینه باربری بدون سرنشین پروگرس، هندوانه‌ای به مجتمع مداری میر فرستاده شود.

الکساندروف می‌گوید در شرایط کاری دشوار کار در ایستگاه فضایی، دیدن این هندوانه واقعاً هم برای من و هم همکارم راماننکو یک شگفتی دوست داشتنی بود، بماند که خوردن آن نسبت به زمین سخت بود و باید مواظب می‌بودیم قطرات آب هندوانه از ما دور نشوند تا احیاناً با ورود به دستگاه‌ها به آنها صدمه نزنند.
البته نیازی هم به گفتن نبود و هر کس عکس الکساندروف را با این هندوانه ببیند می‌تواند حدس بزند که چقدر خوشحال شده است! این هیجان خاص او نیست، کریس هدفیلد فضانورد کانادایی، در کتاب خاطرات سفر فضایی خود می نویسد: فضانوردان ایستگاه فضایی بین‌المللی، همیشه برای رسیدن ناوهای باربری لحظه شماری می‌کنند چون این سفینه‌ها برای آنان میوه‌های تازه می‌آورند. گرچه مقدار این میوه‌ها کم است اما برای آنها تنفس هوای تازه و نشانه سیاره مادری است. ورود میوه تازه به ایستگاه فضایی بین‌المللی همراه است با فریاد شادی فضانوردان!
در عکس دوم شما یک سیب خوش آب و رنگ را در برابر نور خورشید تابیده شده از دریچه برج دیدبانی کاپولا در ایستگاه فضایی بین‌المللی می‌بینید.

انتهای پیام
