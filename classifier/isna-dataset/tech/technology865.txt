 آمازون ۴۰۰نفر را در شهر "دنور" استخدام می‌کند
 آمازون، غول تجارت الکترونیکی ایالات متحده آمریکا قصد دارد تا در شهر "دنور" ایالت "کلرادو" یک دفتر جدید تأسیس کند.
به گزارش ایسنا و به نقل از سی نت، آمازون با این کار پسندیده خود سبب شاغل شدن ۴۰۰ فرد در این شهر پرجمعیت خواهد شد.
روز سه‌شنبه (دیروز) این شرکت طی بیانیه‌ای اعلام کرد قصد دارد یک اداره جدید در شهر "دنور" تأسیس کند و با این کار می‌تواند سبب شاغل شدن ۴۰۰ فرد تحصیل کرده شود.
اگر این اداره تأسیس شود قطعاً دوبرابر نیروی کار آمازون در دفتر شهر "بولدور" ایالت کلرادو که پاییز سال گذشته تأسیس شد، در آن مشغول خواهند شد.
افرادی که که فارغ‌التحصیل رشته‌هایی نظیر مهندسی نرم افزار و سخت افزار، محاسبات ابری و تبلیغات هستند، مورد نیاز این شرکت در دفتر مرکزی جدید خواهند بود.
"دِیو وود" (Dave Wood) ، مدیر مرکز فناوری آمازون در دنور، طی بیانیه‌ای گفت: ما بسیار برای رشد و سرمایه گذاری در شهر دنور هیجان زده‌ایم.
دفتر دنور بخشی از ۱۷ دفتر مرکز توسعه آمازون در سراسر آمریکای شمالی خواهد بود، علاوه بر دفتر مرکزی این شرکت در شهر سیاتل، واشنگتن و دفتر دوم که قرار است در شهر آرلینگتون تأسیس شود، می‌توان گفت این شرکت در مجموع بیش ۲۰ هزار کارمند دارد.
در ماه نوامبر سال گذشته، آمازون اعلام کرد که قصد دارد دو دفتر در منطقه "لانگ آیلند سیتی" در نیویورک و دیگری در منطقه "آرلینگتون" ایالت ویرجینیا تأسیس کند که در هر کدام از این دفاتر ۲۵ هزار نفر می‌توانند مشغول به کار شوند اما در ماه فوریه آمازون برنامه تأسیس دفتر در منطقه "لانگ آیلند سیتی" را کنسل کرد اما برنامه ساخت دفتر در "هر آرلینگتون" همچنان پا بر جاست.
انتهای پیام
