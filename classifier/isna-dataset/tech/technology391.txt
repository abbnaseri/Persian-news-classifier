ماه را رها و روی مریخ تمرکز کنید
"دونالد ترامپ" رئیس جمهور آمریکا شب گذشته طی پیامی عجیب در توئیتر اعلام کرد که ناسا باید به جای بازگشت دوباره به ماه روی پروژه‌ی بزرگتری همچون "مریخ" تمرکز کند زیرا آمریکایی ها ۵۰ سال پیش به ماه رفته‌اند. وی بازگشت به ماه را به عنوان بخشی از پروژه سفر به مریخ دانست!
به گزارش ایسنا و به نقل از دیلی‌میل، دونالد ترامپ روز گذشته در توئیتر گفت: به خاطر این مقدار پولی که هزینه می‌کنیم، ناسا باید به پروژه‌ای فراتر از بازگشت به ماه بیندیشد و به انجام پروژه‌ای بزرگ‌تر از قبیل "مریخ" تمرکز کند. وی در این پیام با اشاره به ماموریت سفر به مریخ و استفاده از خاک ماه به عنوان قرارگاه این ماموریت، ماه را به عنوان "بخشی از مریخ" دانست.
ترامپ همچنین در این توئیت اظهار کرده که ما ۵۰ سال پیش به ماه رفته‌ایم.

گفتنی است "میشل کولینز"(Michael Collins) فضانورد "آپولو ۱۱" پیش از این توئیت درباره ترامپ گفته بود: ممکن است ترامپ نداند که مریخ یک سیاره است.
این فضانورد در گفت‌وگو با سی‌.ان‌.ان ادامه داد، فکر نمی‌کنم که ترامپ راجع به مریخ آگاهی چندانی داشته باشد. شاید او نمی‌داند که سیاره‌ای به نام مریخ هم وجود دارد.
کولینز همچنین ترامپ را با رئیس جمهور زمان انجام مأموریت آپولو ۱۱ قیاس کرد و گفت: به نظرم اگر فکر می‌کنیم که می‌خواهیم به ماه برویم، ابتدا باید آن را رسماً اعلام کرده و سپس این کار را انجام دهیم. مانند روشی که کندی در زمان آپولو پیش گرفت.


در سال ۱۹۶۹ "جان‌اف‌کندی" رئیس جمهور وقت آمریکا بود و در آن زمان اولین انسان روی ماه قدم نهاد.
ناسا برای رفتن به مریخ زمان دقیقی مشخص نکرده است. سیاره‌ای که ۳۴ میلیون مایل از ما فاصله دارد.
اولین پرواز به ماه هم به عنوان بخشی از یک برنامه تحقیقاتی و ایجاد یک اقامتگاه قمری برای سال ۲۰۲۰ برنامه‌ریزی شده است.
البته فضانوردان تا سال ۲۰۲۴ روی ماه قدم نخواهند گذاشت.
انتهای پیام
