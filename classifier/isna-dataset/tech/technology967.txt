علاقه‌مندی ریاض به همکاری با مسکو در زمینه برنامه‌های فضایی 
سلطان بن سلمان بن عبدالعزیز آل سعود رئیس کمیته فضایی عربستان که در رأس هیئتی به روسیه سفر کرده است، با دیمیتری راگوزین، رئیس سازمان فضایی روسیه، روسکاسموس، در مسکو دیدار کرد. در این نشست، اعضای هیئت سعودی علاقه خود را در مورد همکاری عربستان با فدراسیون روسیه در زمینه پروازهای سرنشیندار و سامانه‌های ناوبری ماهواره‌ای ابراز کردند.
به گزارش ایسنا، سخنگوی روسکاسموس در مورد مذاکرات بین دو کشور گفت عربستان سعودی علاقه مند به تعمیق روابط بین دو کشور در زمینه‌های مختلف فضایی نظیر آموزش شهروندان سعودی برای سفر به فضا، بهره برداری از سیستم‌های ماهواره‌ای ناوبری (و فناوری‌های مرتبط با آن)، سنجش از دور و توسعه مشترک فناوری فضایی از جمله زیرساخت‌های زمینی فناوری فضایی است.
در این نشست، موضوعاتی مانند توانایی‌های همکاری بین دو کشور در زمینه اکتشاف مسالمت آمیز و استفاده از فضا، فرصت‌ها و توانیی های روسیه در زمینه هواشناسی و غیره توسط دیمیتری لازکولف توسط مدیر گلاوکاسموس مطرح گردید.
دیدار هیئت دولت سعودی تا آوریل ۲۰ ادامه خواهد یافت و بنا به گفته سخنگوی روسکاسموس این گروه در سفر خود از تعدادی از شرکت‌های روسی مرتبط با دستاوردهای صنعت موشکی و فضایی روسیه بازدید و با کارشناسان و مسئولان آن‌ها مذاکراتی خواهند داشت. قرار است سلطان بن سلمان همچنین از مرکز هدایت پروازهای فضایی واقع در شهر کارالیف بازدید کنند.
بر اساس خبر منتشره توسط خبرگزاری تاس، سلطان بن سلمان علاوه بر مذاکرات با نمایندگان روسکاسموس، قرار است با وزیر صنعت و تجارت فدراسیون روسیه دنیس منتوروف دیدار کند.
سلطان بن سلمان بن عبدالعزیز که فارغ التحصیل رشته علوم اجتماعی و سیاسی از دانشکده ماکسول دانشگاه سیراکیوز آمریکا است در سال ۱۹۸۵ سفری ۷ روزه با فضاپیمای دیسکاوری به مدار زمین داشت برحسن انجام کار در مدار قرار دادن ماهواره عربست نظارت داشت. با این سفر، وی نام خود را به عنوان نخستین فضانورد مسلمان به ثبت رساند. او همچنین نخستین فردی است که در فضا نماز و قرآن خواند.


انتهای پیام
