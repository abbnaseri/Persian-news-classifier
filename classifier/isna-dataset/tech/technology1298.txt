اولین فضانوردی که به مریخ می‌رود ممکن است یک زن باشد
جیمز برایدنستاین رئیس سازمان فضایی آمریکا(ناسا) در مصاحبه اخیر خود با تاکید در مورد نقش مهم زنان در کاوش فضایی گفته است که یک زن می‌تواند اولین کسی باشد که بر سطح مریخ پا می‌گذارد.
به گزارش ایسنا، پیش از این او گفته بود که عملیات مربوط به سفر انسان به مریخ در اواسط سال‌های 2030 صورت می‌گیرد، اما قبل از آن لازم است فناوری‌های مورد نیاز برای چنین ماموریتی را حین پرواز به ماه مورد آزمایش قرار دهیم. در سال‌های آینده، ناسا انتظار دارد که سفینه‌های جدید و موشک‌های سنگین برای پرواز به فضای دورتر از محدوده مدار زمین آغاز به کار کنند، همچنان تحقیقاتی را به انجام برسانند که به کاهش خطر سفر فضایی دراز مدت برای بدن انسان منجر شود.
برایدنستاین به تازگی اعلام کرده است فضانورد آمریکایی در برنامه «به ماه باز می‌گردیم» نیز یک زن خواهد بود. ناسا امیدوار است تا سال 2028 راه سفر مجدد انسان به ماه را با اعزام فضانوردانی باز کند.
علاوه بر این، برایدنستاین یادآور شد که در روز 29 مارس اولین راهپیمایی فضایی دو نفره زنان در ایستگاه بین‌المللی فضایی توسط آنه مکلین و کریستینا کخ انجام خواهد شد . کریستینا کخ در روز 14 مارس با ناو روسی سایوز به فضا سفر خواهد کرد و آنه مک کلین، در حال حاضر در این ایستگاه فعالیت دارد.
انتهای پیام
