آزمایش موشکی کره شمالی از فضا رویت شد
کره شمالی پس از ۱۸ ماه برای اولین بار یک تست پرتاب موشکی انجام داد که دودهای حاصل از پرتاب آن با استفاده از یک ماهواره رصدگر آمریکایی رؤیت شده است.

به گزارش ایسنا و به نقل از اسپیس، شرکت خصوصی "Planet Labs" در آمریکا که یک شرکت تصویربرداری زمینی در سانفرانسیسکو است، توانسته با استفاده از یکی از ماهواره‌های خود تصاویر پرتاب موشکی کره شمالی را به ثبت برساند.
تاسواره‌ای که این تصویربرداری را انجام داده است "داو"(Dove) نام دارد و از یک قرص نان هم کوچک‌تر است ولی می‌تواند تصاویری با کیفیت با وضوح ۱۰ فوت در ۱۶.۵ فوت به ثبت برساند.
شرکت "Planet Labs" اخیراً ۱۰۰ ماهواره "داو" در مدار پایین زمین قرار داده است.
این پرتاب موشکی کره شمالی قبل از فرود در اقیانوس آرام بین ۷۰ تا ۲۴۰ کیلومتر برد داشته و به نظر می‌رسد که این موشک از نوع بالستیک کوتاه برد و روسی بوده و در روز شنبه (۴ مه) پرتاب شده است.
پیش از این کره شمالی در نوامبر ۲۰۱۷ میلادی یک موشک بالستیک قاره‌پیما را به فضا پرتاب کرده بود که پس از ۴۵ دقیقه در اقیانوس آرام فرود آمد.

انتهای پیام
