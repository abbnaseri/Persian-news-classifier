ابداع چراغ‌ راهنمایی که عبور عابر را متوجه می‌شود
محققان اتریشی یک چراغ راهنمایی ساخته‌اند که افرادی که قصد عبور از خیابان دارند را شناسایی می‌کند.
به گزارش ایسنا و به نقل از انگجت، این چراغ راهنمایی مجهز به دوربینی است که افراد را شناسایی می‌کند.
چراغ راهنمایی رانندگی ساخت این محققان سیستمی دارد که دید رایانه‌ای آن ناحیه‌ای از خیابان به اندازه‌ی تقریبی هشت در پنج متر را اسکن می‌کند و زمانی‌ که یک یا چند نفر را در خیابان می‌بیند، به چراغ یک سیگنال ارسال می‌کند.
تمامی این اتفاقات در عرض چند ثانیه اتفاق می‌افتد که این زمان سه تا چهار ثانیه سریع‌تر از فشار دادن دکمه چراغ است.
نکته قابل توجه راجع به این چراغ راهنمایی رانندگی این است که منعطف است. مثلاً اگر تعداد افراد پیاده‌رو زیاد باشد، می‌تواند چراغ سبز را به مدت زمان بیشتری روشن نگه دارد.
یا اگر فرد پیاده رو نظر خود برای رد شدن از خیابان را عوض کرد، چراغ به مدت بیشتری قرمز می‌ماند.
راجع به نکات امنیتی این چراغ راهنمایی هم می‌توان گفت که تصاویر گرفته شده هیچ گاه از دوربین حذف نمی‌شود.
این پروژه در حد تحقیق نیست و شرکت "Günther Pincher" در حال راه‌اندازی این چراغ‌ها در خیابان است و قصد دارد تا اواخر سال ۲۰۲۰ میلادی این فناوری را جایگزین چراغ‌های دکمه‌دار کند.
انتهای پیام
