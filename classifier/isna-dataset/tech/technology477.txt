ماموریت دیگری در راه است
ژاپنی ها پس از ماموریت فضاپیما ژاپنی "هایابوسا ۲" (Hayabusa۲) اکنون قصد انجام عملیاتی به نام "PPTD-TM۱A "را دارند.
به گزارش ایسنا، "هایابوسا ۲ "یک مأموریت بازگرداندن نمونهٔ سیارک ریوگو ۱۶۲۱۷۳ توسط آژانس فضایی ژاپن، جاکسا است.
این مأموریت ادامه برنامهٔ هایابوسا و با توجه به نقاط ضعف و موفقیت‌های آن فضاپیما و استفاده از درس‌های آموخته شده از آن مأموریت است.
این فضاپیما در ۲۷ ژوئن ۲۰۱۸ به ریوگو ۱۶۲۱۷۳ رسید. این فضاپیما از ویژگی‌هایی نظیر موتورهایی با پیشرانه یونی، تکنولوژی هدایت و ناوبری پیشرفته و به روز شده، آنتن و سیستم‌های تنظیم حالت برخوردار است.
سیارک ریوگو ۱۶۲۱۷۳ یکی از سیارک‌های آپولو است. این سیارک از نوع نادر طیفی Cg، یعنی داشتن کیفیت هر دو نوع سیارک نوع C و سیارک نوع G است. مواد جمع آوری شده از سیارک ریوگو، ذخیره خواهد شد. انتظار می‌رود این فضاپیما با نمونه‌هایی که جمع آوری کرده است در سال ۲۰۲۰ به زمین بازگردد.
اکنون پس از مدتها آژانس فضایی ژاپن اعلام کرده بر روی عملیات دیگری به نام PPTD-TM۱A تمرکز کرده است.
تاکنون جزئیات این عملیات مشخص نشده است. مأموریت هایابوسا ۲ هنوز به پایان نرسیده است. داده‌های این مأموریت می‌تواند درک دانشمندان از ساختار سیارک‌ها را افزایش دهد.
هایابوسا ۲ چندین بار علمی برای سنجش از راه دور، نمونه برداری و همچنین چهار دستگاه سطح‌نورد کوچک با خود دارد که از آن‌ها برای بررسی سطح سیارک و کسب اطلاعات محیط زیستی و زمین شناسی نمونه‌های جمع آوری شده و بررسی آن‌ها استفاده می‌کند.
انتهای پیام

