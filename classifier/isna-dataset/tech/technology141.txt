دستگاهی که پوشیده شدن صورت کودک را هشدار می‌دهد
این روزها دستگاه‌های هوشمند متعددی در بازار وجود دارد که به نظارت از کودک می‌پردازند که برخی از آن‌ها نسبت به دستگاه‌های دیگر بهتر هستند.
به گزارش ایسنا و به نقل از انگجت، شرکت "Cubo AI" یک دستگاه نظارت بر کودکان ساخته که اگر چهره کودک پوشیده شده باشد، والدین را مطلع می‌کند.
این فناوری تشخیص چهره با هوش مصنوعی کار می‌کند و اگر صورت کودک با پتو پوشیده شده باشد و یا به شکم خود خم شده باشد، می‌تواند هشدار دهد.
ربات Cubo AI فقط برای استفاده در تخت‌خواب بچه‌ها نیست و چند ویژگی دارد که در دوربین‌های امنیتی قدیمی موجود بودند. مثلاً یک کمربند خطر دور خانه ایجاد می‌کند و اگر کودک به مناطقی وارد شود که قبلاً برای ورود به آن‌ها محدودیت گذاشته شده است، دستگاه والدین را آگاه می‌سازد.
همچنین این دستگاه جدید می‌تواند به صورت خودکار عکسبرداری کند. بنابراین والدین یک‌سری از عکس‌های خاص مثلاً لبخند زدن کودک خود را از دست نخواهند داد.
قابلیت پخش ۱۸ ساعته ویدئو هم در این ربات وجود دارد، بنابراین می‌توان نحوه خوابیدن کودک طی شب گذشته را هم تماشا کرد.
قیمت ربات Cubo AI یکصد و ۹۹ دلار اعلام شده است.
انتهای پیام
