بررسی داده‌های نیم قرن پیش ماموریت‌های آپولو
ناسا اخیراً قصد بررسی مجموعه‌ای از نمونه‌هایی را که نزدیک به نیم قرن پیش توسط مأموریت‌های آپولو از سطح ماه جمع آوری شده بود دارد.
به گزارش ایسنا و به نقل از دیلی میل، آژانس فضایی این هفته اعلام کرد که دو تیم از پژوهشگران را برای تجزیه و تحلیل مواد چند دهه گذشته که توسط مأموریت‌های آپولو ۱۵ و ۱۷ جمع آوری شده، انتخاب کرده است. برخی از این مواد جمع آوری شده هرگز تاکنون مورد بررسی قرار نگرفته‌اند.
دانشمندان "مرکز پرواز فضایی گادرد"(Goddard Space Flight Center) ناسا طی این پروژه نمونه‌های قمر را برای درک بیشتر فراوانی ترکیبات آلی در ماه و نحوه مقاومت این مواد در برابر اثرات پرتوهای کیهانی بررسی خواهند کرد.
این پروژه به عنوان برنامه‌ای برای ارسال انسان‌ها به ماه که قرار است در سال ۲۰۲۸ انجام شود، شناخته می‌شود.
علاوه بر نمونه‌هایی که هرگز در زمین مورد بررسی قرار نگرفته‌اند، برخی نمونه‌های دیگر نیز هستند که از زمان جمع‌آوری در اوایل دهه ۱۹۷۰ در اتاق نگهداری"ذخیره سازی سرد"(cold storage) قرار دارند.


"آپولو ۱۵"
آپولو ۱۵(Apollo ۱۵) نهمین مأموریت سرنشین‌دار به فضا و چهارمین سفر و فرود انسان به سطح کره ماه بود. این سفر ناسا در سال ۱۹۷۱ میلادی انجام شد. فضانوردان آن "دیوید اسکات"، "آلفرد وردن" و "جیمز ایروین" بودند.
"آپولو ۱۷"
آپولو ۱۷(Apollo ۱۷) یازدهمین سفر از مأموریت‌های آپولو و ششمین و آخرین سفر انسان به کره ماه بود. پرتاب آپولو ۱۷، اولین پرتابی بود که در شب انجام می‌شد. آپولو ۱۷ در ۱۱ دسامبر ۱۹۷۲ از مرکز فضایی کندی در فلوریدا به همراه سه سرنشین به فضا پرتاب شد. این سفر ناسا در سال ۱۹۷۲ به وقوع پیوست و فضانوردان آن عبارت بودند از: "یوجین سرنان"، "رونالد اوانز" و "هریسون اشمیت".
انتهای پیام
