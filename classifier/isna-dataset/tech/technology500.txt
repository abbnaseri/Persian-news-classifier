سلول‌های آسیب‌دیده بر اثر زوال عقل در موش‌ها ترمیم شد
محققان اسپانیایی توانستند نورون‌های آسیب‌دیده در ناحیه "هیپوکامپ" مغز یک موش ماده را ترمیم کنند.

به گزارش ایسنا و به نقل از مدیکال اکسپرس، محققان مرکز "سورو اوچوآ"(Severo Ochoa) در اسپانیا توانستند سلول‌های آسیب‌ دیده در ناحیه "هیپوکامپ" مغز یک موش ماده را که بر اثر "زوال عقل" آسیب دیده بود، ترمیم کنند.
شباهت میان این مدل موش و شرایط مغز انسان پتانسیل این را دارد که این سلول‌ها در بیماران مبتلا به "زوال عقل" را مورد هدف قرار دهد و این ترمیم و درمان در انسان هم انجام شود.
" هیپوکامپ" ناحیه‌ای از مغز است که مرکز یادگیری است و در طول زندگی انسان سلول‌های جدید تولید می‌کند.
محققان پروژه در نورون‌های تازه متولد شده موش و بافت مغزی افراد مبتلا به فراموشی پیشانی گیجگاهی، یک تغییر مشابه مشاهده کردند.
اگر بتوان این روش را در انسان استفاده کرد، روشی بالقوه برای مبارزه با زوال عقل در سالمندان فراهم می‌شود.
انتهای پیام
