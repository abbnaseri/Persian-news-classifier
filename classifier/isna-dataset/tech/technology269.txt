همه آنچه باید درباره ماه "بلوط" بدانید
"ماه توت فرنگی"(Strawberry Moon) یا ماه "بلوط" سال ۲۰۱۹ قطعاً می‌تواند یکی از جذاب‌ترین پدیده‌های امسال باشد.
به گزارش ایسنا، شاید دلتان بخواهد علت نامگذاری این ماه به "ماه توت فرنگی" را بدانید. در آمریکای شمالی، قبیله‌ای به نام "Algonquin" وجود دارد که ساکنان آنجا از بومیان اصیل آمریکا به شمار می‌روند و در آنجا ماه کامل را نشانه‌ای در زمان برداشت توت فرنگی وحشی می‌دانند به همین دلیل این نام را بر او نهاده‌اند.
این ماه نام‌های بسیاری دارد. در اروپا آن را "ماه عسل"، "ماه مرغزار" یا "ماه کامل" می‌نامند. در نیمکره جنوبی با نام‌های "ماه بلوط"، "ماه سرد" و "ماه شب بلند" شناخته شده است.
ماه کامل روز گذشته (۱۷ ژوئن ۲۰۱۹) در ساعت ۴:۳۱ بامداد به وقت EDT(یک بعد از ظهر به وقت تهران) درست در جهت مخالف خورشید قرار گرفت.
گوردون جانستون از ناسا(Gordon Johnston) گفت: افراد می‌توانند به مدت ۳ روز این ماه را مشاهده کنند.
ماه کامل بعدی که بعد از ماه "توت فرنگی" قابل مشاهده است در تاریخ ۱۶ ژوئیه رخ خواهد داد و هفتمین ماه کامل در سال جاری میلادی خواهد بود.
انتهای پیام
