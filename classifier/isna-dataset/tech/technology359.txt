طراحی هواپیما با الهام از گلوله‌+فیلم
اخیراً یک هواپیمای پیشرفته گلوله مانند توسعه داده شده است که با صرفه‌جویی در میزان مصرف سوخت می‌تواند انقلابی در صنعت حمل و نقل هوایی ایجاد کند.
به گزارش ایسنا و به نقل از دیلی میل، این هواپیما که "Celera ۵۰۰L" نام دارد اخیراً توسط "اسکات هاو"(Scott Howe) خلبان ناسا مورد آزمایش قرار گرفته است.
هواپیمای مذکور توسط شرکت هوانوردی "اُتو"(Otto Aviation Group) مستقر در کالیفرنیا توسعه داده شده است.
یکی از مزایای این هواپیما نسبت به بقیه این است که با مصرف سوخت کمتر باعث صرفه‌جویی در میزان مصرف سوخت می‌شود و این نکته آن را یک هواپیمای تجاری منحصر به فرد می‌سازد. این هواپیمای پیشرفته گلوله مانند با مصرف یک گالن سوخت در هر ۳۰ الی ۴۲ مایل پرواز، باعث صرفه‌جویی در میزان مصرف سوخت می‌شود.
"اسکات هاو"(Scott Howe) خلبان ناسا در حساب کاربری خود در اینستاگرام نوشت: هواپیما "Celera ۵۰۰L" تست حداکثر سرعت را با موفقیت پشت سر گذاشت.
این تست در "فرودگاه حمل و نقل کالیفرنیای جنوبی"(Southern California Logistics Airport) انجام شد.
بنابر گزارش‌ها طراحی منحصر به فرد Celera ۵۰۰L به دلیل افزایش بهره وری در عملکرد هواپیما است.

آنها این اختراع را در ماه آوریل سال ۲۰۱۶ ثبت کردند و پس از طراحی و ساخت شرکت هوانوردی "اُتو" تاییدیه "اداره هوانوردی فدرال"(Federal Aviation Administration) ایالات متحده آمریکا را در ماه فوریه دریافت نمودند.
اطلاعات زیادی درباره این هواپیما در دسترس نیست چرا که شرکت اتو از فاش کردن آنها اجتناب کرده است. هواپیمای مذکور سرعتی بین ۴۶۰ تا ۵۱۰ مایل در ساعت (۷۴۰ تا ۸۲۰ کیلومتر در ساعت) دارد. علاوه بر این، می‌تواند تا ارتفاع ۶۵ هزار فوتی پرواز کند. در حال حاضر هنوز مشخص نیست که چه زمانی افراد می‌توانند از این هواپیما استفاده کنند.


مرورگر شما از ویدئو پشتیبانی نمی‌کند.
   فایل آن‌را از اینجا دانلود کنید: 
  video/mp4


انتهای پیام
