پهپاد جنگی آمریکایی که دو جنگنده را اسکورت می‌کند
شرکت "کراتوس"(Kratos) با همکاری ارتش آمریکا یک پهپاد بدون سرنشین جنگی تولید کرده است.
به گزارش ایسنا و به نقل از گیزمگ، هیچ شکی نیست که پهپادهای جنگنده جتی در آینده نقشی مهمی را در نمایش‌های نظامی ایفا خواهند کرد.
شرکت "کراتوس"(Kratos) برای پهپاد " Valkyrie" خود یک پرواز آزمایشی ۷۶ دقیقه‌ای داشته که این پهپاد توانسته تمامی اهداف شرکت را به درستی انجام دهد.
این پرواز در آسمان پادگان ارتش آمریکا در ایالت آریزونا صورت گرفته است.
شرکت "کراتوس"(Kratos) یک نهاد صنایع دفاعی بسیار بزرگ واقع در سن‌دیه‌گوی کالیفرنیاست و تخصص آن ارتباطات ماهواره‌ای، امنیت سایبری، جنگ‌افزارهای سایبری، ابزارهای الکترونیکی میکروموجی، دفاع موشکی و سامانه‌های جنگی است، اما بارزترین محصول این شرکت پهپادهای هدف بوده است.
این شرکت همواره عرضه‌کننده این گونه پهپادهای هدف ارزان‌قیمت بدون‌سرنشین بوده که برای آزمایش کارایی قدرت شلیک سامانه‌های تهاجمی گران‌قیمت ارتش ایالات متحده به کار می‌رفتند.
پروژه جدید یک همکاری مشترک میان سیستم هوایی بدون سرنشین شرکت "کراتوس" و آزمایشگاه تحقیقاتی ارتش ایالات متحده بوده است.
پهپاد جدید، " XQ-۵۸A" نام داشته که با تکنیک‌های تجاری پیشرفته ساخته شده است.
پهپاد مذکور طی یک پروژه دو و نیم ساله به تولید رسیده که با هزینه‌ای کم و با سرعتی کم‌تر از سرعت صوت اجرایی شده و می‌تواند جنگنده‌های " F-۲۲" و " F-۳۵" را اسکورت کند.
طول پهپاد ۹ متر است که ۶.۷ متر از آن متعلق به بال‌های پهپاد است.
حداکثر سرعت " XQ-۵۸A" به هزار و ۵۰ کیلومتر بر ساعت می‌رسد و قادر است ۸ صلاح جنگی را در خود جای دهد.
ارتش آمریکا قصد دارد ۴ پرواز آزمایشی دیگر را برای این پهپاد انجام دهد.
انتهای پیام
