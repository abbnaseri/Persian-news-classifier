"آلیس" در آسمان عجایب+تصاویر
شرکتی با نام "اوییشن"(Eviation) یک هواپیمای برقی ۹ نفره به نام "آلیس"(Alice) ساخته است.
به گزارش ایسنا و به نقل از گیزمگ، هرچند که ممکن است روزهای اولیه توسعه وسایل نقلیه هوایی الکتریکی باشد، اما بسیاری از موارد هیجان انگیز در حال توسعه هستند.
اوایل ماه جاری میلادی نخستین نمایش عمومی از پرواز بزرگترین هواپیمای هیبرید-الکتریک دنیا را به همراه عبور اولین هواپیمای الکتریکی از کانال انگلیس دیدیم.
اکنون نیز "آلیس" در نمایشگاه پاریس(Paris Air) از طرف شرکت "اوییشن" به نمایش گذاشته شده است که یک هواپیمای تمام برقی سبک با ۹ صندلی است که برای خدمات حمل و نقل منطقه‌ای طراحی شده است.
هدف تولید کنندگان این هواپیمای الکتریکی حداقل تا الان جایگزینی با مسافرت‌های هوایی تجاری طولانی نیست. این استارتاپ‌های هواپیمایی به دنبال توسعه هواپیماهای الکتریکی با توانایی طی مسیرهای کوتاه تا حدود ۱۶۰۰ کیلومتر هستند.

این شرکت با شرکت‌های زیمنس(Siemens) و مگنیکس (magniX) برای توسعه سیستم‌های پیشران "آلیس" به توافق رسیده است تا موتورهایی با خروجی ۲۶۰ کیلو وات را برای آلیس محقق کنند.
این موتورهای پیشران ۱۲.۲ متر طول خواهند داشت و به سرعت ۴۴۵ کیلومتر در ساعت خواهند رسید.
"آلیس" توانایی حمل تا ۹ مسافر را تا فاصله ۱۰۴۶ کیلومتری دارد.

این شرکت یک نمونه اولیه عملیاتی از "آلیس" را این هفته در نمایشگاه پاریس نمایش خواهد داد که طول بال‌های این نمونه اولیه ۱۶ متر خواهد بود.
این شرکت به دنبال انجام پروازهای آزمایشی طی همین امسال است و در نظر دارد با گرفتن مجوز در سال ۲۰۲۱، پروازهای تجاری خود را در سال ۲۰۲۲ شروع کند.





انتهای پیام
