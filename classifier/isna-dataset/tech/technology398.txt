پرتره خانوادگی ستاره‌ها
ناسا در عکس روز خود، تصویر خانواده‌ای از ستاره‌ها را با کاربران به اشتراک گذاشت.
به گزارش ایسنا، تلسکوپ فضایی" اسپیتزر " (Spitzer Space Telescope) ناسا تصویر یک اجتماع بزرگ از ستاره‌های گوناگون را به ثبت رساند. در این تصویر چندین خوشه ستاره‌ای به چشم می‌خورد که از توده‌های متراکم گاز و گردوغبار تشکیل شده‌اند.
از ویژگی‌های منحصر به فرد این تصویر این است که ستاره‌های تازه متولد شده، والدین و نسل قبلی آن‌ها به چشم می‌خورد.
تلسکوپ فضایی اسپیتزر چهارمین و آخرین مرحله از پروژه برنامه بزرگ تلسکوپ‌های ناسا است. در حال حاضر تیم نجومی این تلسکوپ تحت سرپرستی "دکتر رابرت گوترموث" از مرکز اخترفیزیک هاروارد-اسمیت‌سونیان اداره می‌شود.
اسپیتزر دوشنبه ۲۵ اوت ۲۰۰۳ میلادی از سکوی پرتاب "کیپ کاناورال" همراه باموشک "دلتا ۲" به فضا پرتاب شد.
نقاط سبز رنگ در این تصویر مناطقی را نشان می‌دهند که تابش ستارگان داغ با مولکول‌های بزرگ به نام "هیدروکربن آروماتیک چندحلقه‌ای " ('polycyclic aromatic hydrocarbons) برخورد می‌کنند و موجب فلورسانس می‌شوند.

انتهای پیام
