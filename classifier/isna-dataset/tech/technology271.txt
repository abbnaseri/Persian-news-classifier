استفاده از فناوری هوش مصنوعی برای بررسی بهتر بیماری‌ها
دانشمندان اخیراً اعلام کرده‌اند که می‌توان از فناوری هوش مصنوعی و میکروسکوپی برای درک و بررسی بهتر و عمقی بیماری‌ها استفاده نمود.
به گزارش ایسنا و به نقل از انگجت، پژوهشگران "دانشگاه کارنگی ملون"(Carnegie Mellon University) و "دانشگاه ویرجینیا میسون"(Virginia Mason) ایالات متحده آمریکا در مطالعه اخیر خود دریافته‌اند استفاده از فناوری هوش مصنوعی و میکروسکوپی می‌تواند به آنها کمک بزرگی در درک بهتر بیماری‌ها کند.
دانشمندان می‌توانند با مطالعه تصاویر دو بعدی اطلاعات خوبی درباره سلول‌ها به دست آورند اما "فناوری میکروسکوپ ۳ بعدی"(۳D microscope technology) می‌تواند داده‌های فراوانی که ممکن است مدتها طول بکشد تا کشف کنند را در اختیارشان بگذارد.
محققان این مطالعه در این باره گفتند: این روش ما را قادر می‌سازد تا داخل سلول‌ها را به دقت بررسی کنیم.
ریزنگاری یا میکروسکوپی(Microscopy) رشته فنی مربوط به استفاده از میکروسکوپ برای دیدن اشیایی است که با چشم غیرمسلح قابل دیدن نیستند.
آنها طی این مطالعه واقعیت مجازی را با "میکروسکوپ انبساطی"(expansion microscopy) که نمونه‌ها را صد برابر بزرگ‌تر می‌کند برای بررسی داده‌های سلولی، ترکیب کردند. هنگامی که سلول‌ها تصویر برداری شد دانشمندان آنها را برچسب گذاری کردند و آنها را به داده تبدیل کردند. این یک روش متداول برای تبدیل اطلاعات ۲ بعدی به محیط‌های ۳ بعدی است.
این روش می‌تواند روشی تأثیرگذار در علم پزشکی باشد. این ابزار "ExMicroVR" نام دارد و پژوهشگران امیدوارند بتوانند از آن برای درک بهتر بیماری‌ها و یافتن روش‌های درمانی مناسب‌تر استفاده کنند.
انتهای پیام
