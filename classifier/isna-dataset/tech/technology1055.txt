۱۸ پروژه ناسا برای پیشرفت ماموریت‌های کیهانی
آژانس فضایی ایالات متحده آمریکا (ناسا) اخیراً اعلام کرده است "برنامه مفاهیم پیشرفته و نوآورانه" آژانس شامل ۱۸ پروژه جدید هستند که می‌توانند سبب تغییر دید و درک ما از هستی شوند.
به گزارش ایسنا و به نقل از سی‌نت، توسعه سطح‌نشین‌های رباتیک دارای قدرت تابشی برای فرود بر سیاره زهره، میکروپروب‌های الهام گرفته از عنکبوت‌ها، لباس فضانوردی با قابلیت خود ترمیمی و استخراج قطب‌های ماه از برنامه این پروژه ناسا هستند؛ اما اخیراً ناسا اعلام کرد علاوه بر برنامه‌های مذکور، برنامه‌های دیگری نیز در راه هستند.
اگرچه بسیاری از پروژه‌های گفته‌شده از "برنامه مفاهیم پیشرفته و نوآورانه ناسا" (NIAC) واقعی هستند؛ اما طوری به نظر می‌رسد که گویی آنها برگرفته از صفحات بهترین رمان‌های علمی-تخیلی هستند.
ناسا مبلغ بیش از ۵۰۰ هزار دلار برای توسعه فناوری‌های "برنامه مفاهیم پیشرفته و نوآورانه" که به پیشرفت پروازهای فضایی انسانی و مأموریت‌های اکتشاف کیهانی کمک می‌کند، اختصاص داده است.
ناسا در سال ۲۰۱۹ برای مرحله اول "برنامه مفاهیم پیشرفته و نوآورانه ناسا" ۱۲ پروژه را انتخاب کرده است و مبلغ ۱۲۵ هزار دلار را نیز به آن اختصاص داده است و برای مرحله دوم که شامل ۶ پروژه است، بیش از ۵۰۰ هزار دلار در نظر گرفته است.
پروژه‌های مرحله اول، پروژه‌های اکتشافی هستند که می‌بایست طی بازه زمانی ۹ ماهه عملی شوند و به پژوهشگران اجازه می‌دهد تا ایده‌های خود را بسط و پرورش دهند و این در حالی است که بازه زمانی تعیین‌شده برای انجام مرحله دوم مطالعات دو سال در نظر گرفته شده و هدف دانشمندان در این پروژه توسعه فناوری‌هایی نوین خواهد بود.
"مفهوم سطح‌نشین زهره"(Venus lander concept) شامل طراحی "دو وسیله نقلیه فضایی" (dual vehicle architecture) می‌شود که می‌تواند یکی از آنها یک فضاپیمای شناور باشد که به جمع‌آوری انرژی از جو زهره می‌پردازد و سپس به سطح زهره فرود بیاید تا انرژی را به سطح‌نشین دیگر منتقل کند.
یکی دیگر از پروژه‌ها شامل طراحی لباس فضایی با قابلیت خود ترمیمی است که مهندسان "دانشگاه ای اند ام تگزاس"(Texas A&M) بر روی آن کار خواهند کرد البته گفتنی است نام این لباس‌ها از پیش تعیین شده و "لباس هوشمند" (SmartSuit) نام دارد. هدف از طراحی این لباس، افزایش حرکت و مهارت است. لازم به ذکر است این لباس‌ها شامل تعدادی از فناوری‌های نرم افزار رباتیک، حسگرها و پوست خودترمیم است.
مرحله سوم این پروژه را ناسا ۷ ژوئن اعلام خواهد کرد، اما تنها نکته‌ای که تاکنون ناسا درباره این مرحله گفته، این است که یک پروژه دو ساله است.
انتهای پیام
