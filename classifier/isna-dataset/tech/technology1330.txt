ابداع پیک رباتیک که از پله بالا می‌رود+فیلم
شرکت پستی "فدکس"(FedEx) یک ربات تولید کرده که می تواند از پله هم بالا رود و بسته‌های شرکت‌ها را به دست مشتریان خود برساند. 
به گزارش ایسنا و به نقل از دیلی‌میل، شرکت "فدکس" به زودی از ناوگان ربات‌های خود رونمایی خواهد کرد که از پله هم بالا می‌رود.
قرار است آزمایش ربات در تابستان آغاز شود و فدکس در این راستا با شرکت‌هایی چون "والمارت"(Walmart) و "پیتزا هات"( Pizza Hut) همکاری خواهد کرد تا بسته‌های آن‌ها را با استفاده از ربات خود به مشتریان تحویل دهد.
ربات مذکور به عنوان بخشی از سیستم تحویل بار "فدکس" به نام "SameDay" است که در هزار و ۹۰۰ شهر در سراسر جهان راه‌اندازی خواهد شد.
ربات جدید فدکس مانند کولرهایی است که روی چرخ قرار دارند و دوربین‌ها و نرم‌افزارهایی، به ربات کمک می‌کند موانع سر راه خود را شناسایی کرده و از آن‌ها عبور کند.
این ربات می‌تواند پیاده روها را با حداکثر سرعت ۱۶ کیلومتر بر ساعت طی کند.
این پروژه باید طی آزمایش در شهرهای مختلف تاییده رسمی خود را دریافت کند.
چندین سرمایه‌گذار و شرکت، میلیون‌ها دلار در این پروژه سرمایه‌گذاری کرده‌اند که محصولات خود را با ربات نامبرده به دست مشتریان برسانند تا این‌گونه هزینه‌های تحویل بسته هم کاهش یابد.


مرورگر شما از ویدئو پشتیبانی نمی‌کند.
   فایل آن‌را از اینجا دانلود کنید: 
  video/mp4


انتهای پیام
