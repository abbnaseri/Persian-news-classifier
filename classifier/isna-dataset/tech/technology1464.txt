گلس ۳بعدی برای گوشی‌های هوشمند ساخته شد
 در "کنگره جهانی موبایل ۲۰۱۹" شرکت آمریکایی "Lucid" از یک محافظ صفحه که می‌تواند صفحه نمایش گوشی افراد را به صفحه نمایش سه بعدی تبدیل کند، رونمایی کرد.
به گزارش ایسنا و به نقل از سی‌نت، شاید از دید برخی افراد این موضوع نوعی شعبده بازی به نظر آید اما اینگونه نیست چرا که این محافظ صفحه به تنهایی این کار را انجام نمی‌دهد.
این محافظ صفحه این کار را با استفاده از یک محافظ صفحه عدسی شکل ویژه به نام "Holoscreen" و برنامه Lucid انجام می‌دهد.
هنگامی که کاربران از برنامه Lucid استفاده نمی‌کنند، صفحه نمایش نرمال است. ایمیل و متون نیز عادی هستند. اما با استفاده از این برنامه، می‌توان عکس‌ها و فیلم‌ها را سه بعدی مشاهده کرد.
حتی کاربران می‌توانند تصاویر و فیلم‌های سه‌بعدی را ثبت کنند و آنها را با استفاده از این برنامه به اشتراک بگذارند. قیمت محافظ صفحه "Holoscreen" بین ۳۰ الی ۴۰ دلار است.
بنابر گفته‌ها این محافظ صفحه در تابستان عرضه خواهد شد.

انتهای پیام
