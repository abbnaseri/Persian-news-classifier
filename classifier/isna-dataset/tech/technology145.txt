غرش آتشفشان "رایکوک" روسیه از منظر فضا
فضانوردان ایستگاه فضایی بین‌المللی با انتشار عکسی خبر داده‌اند آتشفشان "رایکوک"(Raikoke) روسیه پس از ۹۵ سال روز ۲۲ ژوئن مجدداً فعال شده است.
به گزارش ایسنا و به نقل از سی نت، آتشفشان رایکوک در "جزیره کوریل"(Kuril Islands) قرار دارد. آخرین بار آتشفشان رایکوک در سال ۱۹۲۴ فعال شد و اکنون نیز پس از ۹۵ سال دوباره فعال شده است که در تصویر ثبت شده توسط فضانوردان ایستگاه فضایی بین‌المللی می‌توانید فعال شدن آن را مشاهده کنید.
آتشفشان ۲۲ ژوئن جان دوباره‌ای گرفت و توده از خاکستر و گاز را به بیرون فرستاد. فضانوردان ایستگاه فضایی بین‌المللی نیز با فوران آتشفشان، فرصت را غنیمت شمردند و یک تصویر هیجان انگیز از او ثبت کردند.
قسمت بالای توده به نام "منطقه چتر"(umbrella region) شناخته می‌شود.
رصدخانه زمین ناسا گفت: این ناحیه‌ای است که در آن چگالی توده‌ها و هوای اطراف آن برابر شده و ناگهان فوران متوقف می‌شود. حلقه‌های ابر مانندی که در پایین منطقه چتر قرار دارند نیز بخار آب هستند.
ماهواره "دیده بان کوپرنیک"(Copernicus Sentinel) "آژانس فضایی اروپا" نیز تصویر زیر را ثبت کرده است.

آژانس فضایی اروپا گفت: کارشناسان هواشناسی هشدار داده‌اند که هواپیماهایی که بر فراز این ناحیه پرواز می‌کنند باید مراقب هر خاکستر آتشفشانی که پس از فوران بیرون رانده شده، باشند.
انتهای پیام
