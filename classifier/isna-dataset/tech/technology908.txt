آخرین تصاویر منتشر شده از نیمه پنهان ماه+عکس
کاوشگر "یوتو-2"(Yutu-2) چین که در دی ماه سال گذشته روی ماه فرود آمد،به تازگی تصاویر جدیدی از نیمه پنهان ماه منتشر کرده است. 
به گزارش ایسنا و به نقل از دیلی‌میل، در ماه، دوره روز و شب در مجموع نزدیک به ۳۰ روز زمینی است که دو هفته طول می‌کشد.
تصاویر جدیدی که توسط کاوشگر "یوتو -۲"(Yutu-2) در ماه جاری منتشر شده است، اولین تصاویر به ثبت رسیده توسط این کاوشگر پس از فرود آمدن موفقیت آمیز در دهانه "ون کارمن"(Von Karman) است که یک ناحیه با عرض ۱۱۵ مایلی است.
اهداف فرودگر "چانگ‌ای ۴"(Chang’e 4) و کاوشگر "یوتو -2"(Yutu-2) که برای اولین بار اکتشاف نیمه پنهان ماه را هدف قرار داده‌اند شامل تحلیل تفاوت‌های شیمیایی دو طرف ماه (سمتی از ماه که نزدیک زمین است و دیگری ناحیه‌ای که هدف مأموریت این دو ماه‌نورد است) می‌باشد.

سمت پنهان ماه نیم‌کره‌ای از کرهٔ ماه است که به‌طور دائمی از کرهٔ زمین روی‌گردان است. سمت رو به زمین از کرهٔ ماه را هم سمت پیدای ماه می‌نامند.
دانشمندان اظهار کردند مناطق بازدید شده توسط "چانگ‌ای -۴" شواهدی مبنی بر وجود مواد حفاری عمیق "مافیک" هستند که می‌تواند به درک بهتر کانی‌شناسی گوشته ماه منجر شود.
اصطلاح مافیک برای کانی‌ها و سنگ‌هایی به کار می‌رود که از سیلیکات‌های آهن و منیزیم غنی هستند.
می‌توان گفت ماه‌نورد "چانگ‌ای -۴" عملکردی فراتر از انتظار داشته است زیرا این فضاپیما در ابتدا طوری طراحی شده بود که در مجموع سه روز قمری دوام آورد.
چانگ‌ای -4"(Chang’e 4) و "یوتو -2"(Yutu-2) هم‌اکنون در حالت خواب قرار دارند و در حال استراحت هستند.
ولی در روز ۲۸ آوریل یعنی ۴ روز دیگر هر دوی آنها پنجمین روز قمری خود را آغاز خواهند کرد.

انتهای پیام
