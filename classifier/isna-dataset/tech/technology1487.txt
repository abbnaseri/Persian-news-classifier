ساخت اسپیکر حلزونی شکل با الهام از طبیعت
یک شرکت در جمهوری چک به نام "دیپ‌تایم"(Deeptime) اسپیکری تحت عنوان "یونیک ساوند سیستم"(Ionic Sound System) تولید کرده که با استفاده از فناوری چاپ سه بعدی ساخته شده و در تولید آن از شن استفاده شده است. 


به گزارش ایسنا و به نقل از گیزمگ، اغلب اسپیکرها از چوب ساخته می‌شوند. اما چوب تنها ماده‌ای نیست که در ساخت آنها به کار می‌رود. به عنوان مثال اسپیکرهایی نیز وجود دارد که از بتن ساخته می‌شوند.
بسیاری از اسپیکرهای قابل حمل نیز احتمالاً از پلاستیک ساخته می‌شوند.
شرکت "دیپ‌تایم"( Deeptime ) در جمهوری چک با الهام از طبیعت نوع خاص و منحصر به فردی از اسپیکرها را تولید کرده است.
در تولید این اسپیکر که از شن استفاده شده است، شیارهایی ظریف با استفاده از فرآیند چاپ سه بعدی نقش‌بندی شده است که طرح آن مشابه الگوهای شن روی سنگ است.
طرح این اسپیکر منحصر به فرد بوده و در نمونه‌های دیگر دیده نمی‌شود.

ترکیب شن و ماسه سیلیسی در ساخت اسپیکر سبب شده که صدایی با کیفیت عالی را به گوش شنوندگان برساند.
هر اسپیکر مارپیچی علاوه بر شن، دارای فیبر بامبو است که توسط پلیمری به نام " Santoprene" احاطه شده است تا استحکام اسپیکر را افزایش یابد.
به همین دلیل صدای ارتعشات و لرزش‌های مزاحم به گوش شنونده نمی‌رسد.

محدوده فرکانس اسپیکر مذکور از ۷۵ هرتز تا ۲۰ کیلو هرتز است.
در طراحی اسپیکر سه ساب طراحی شده است که هرکدام در درون خود چراغ "ال‌ای‌دی"( LED) دارند.
زمانی که صدای بلندگو افزایش می‌یابد چراغ‌ها روشن‌تر می‌شوند.
ساب دیجیتالی اسپیکر می‌تواند به گوشی‌های هوشمند نیز اتصال یابد.
قیمت محصول حدود ۳هزارو ۵۶۰ دلار تعیین شده و تنها هزار و ۶۱۸ مجموعه از آن به تولید می‌رسد.



انتهای پیام
