پرده تصفیه‌کننده هوا ساخته شد+تصاویر
یک شرکت سوئدی اخیراً موفق به توسعه پرده‌های تصفیه کننده هوا شده است.
به گزارش ایسنا و به نقل از گیزمگ، همه ما می‌دانیم که گیاهان خانگی به پاکسازی هوای داخل خانه کمک می‌کنند اما اگر شما شخصی باشید که در پرورش گیاهان موفق نیستید نیازی نیست نگران نباشید چرا که شرکت سوئدی "ایکیا" (Ikea) پرده‌هایی را توسعه داده است که با استفاده از یک فرآیند شبیه به آنچه در گیاهان اتفاق می‌افتد، می‌توانند هوای درون خانه را پاک کنند.
پرده‌های یاد شده "Gunrid" نام دارند و از پارچه‌های معمولی ساخته شده‌اند که سطح آنها نیز با یک لایه معدنی"فوتوکاتالیست"(photocatalyst ) پوشیده شده است. نکته جالب این است که این شرکت به هیچ وجه مایل نبود درباره مواد معدنی پوشش آن چیزی بگوید.
اما برخی افراد حدس می‌زنند که آن مواد "دی اکسید تیتانیوم"(titanium dioxide) است. دی اکسید تیتانیوم، همچنین به عنوان تیتانیوم (۴) اکسید یا تیتانیا شناخته شده، پدیداریِ طبیعی اکسیدتیتانیوم با فرمول شیمیایی TiO۲ است. هنگامی که به عنوان رنگدانه استفاده می‌شود، به نام‌های تیتانیوم سفید، رنگدانه سفید ۶(PW۶)، یا CI ۷۷۸۹۱ خوانده می‌شود. به طور کلی منبع آن از ایلمنیت، روتیل و آناتاز تأمین می‌شود. کاربردهای وسیعی از جمله رنگ کرم‌های ضدآفتاب و رنگ‌های خوراکی دارد.
هنگامیکه پرده مذکور در معرض نور داخلی و یا خارجی قرار می‌گیرد، با آلاینده‌هایی نظیر فرمالدهید که در هوای اطراف وجود دارد، واکنش نشان می‌دهد.



انتهای پیام
