پیتزای معلق در فضا!
فضانوردان "ایستگاه فضایی بین‌المللی" در کنار پیتزای معلقی که برای خود آماده کرده بودند، یک عکس از خود منتشر کردند.
به گزارش ایسنا، هم‌اکنون شش فضانورد از ملیت‌های گوناگون در ایستگاه فضایی بین‌المللی مستقر هستند و کارهای ارزشمندی را برای خدمت به بشریت انجام می‌دهند.
فضانوردانی که در این تصویر دیده می‌شوند، از چپ "آن مک کلین"(Anne McClain)، "الکسی اوچینین"(Alexey Ovchinin)، "نیک هگ"(Nick Hague)، "اولگ کونوننکو"(Oleg Kononenko) و "دیوید سنت-ژاک"(David Saint-Jacques) نام دارند.

یک فضانورد زن دیگر نیز هم‌اکنون در کنار این افراد در ایستگاه فضایی بین‌المللی مستقر است که در این تصویر مشاهده نمی‌شود و احتمالاً عکاس این لحظه به یاد ماندنی است.
" کریستینا کخ"(Christina Koch) دیگر فضانورد آمریکایی ناسا است که احتمالاً این عکس را به ثبت رسانده است.
فعالیت‌های علمی این دانشمندان نه تنها به درک بهتر ما از فضا کمک می‌کند، بلکه برای زندگی بهتر روی زمین نیز مفید است.
انتهای پیام
