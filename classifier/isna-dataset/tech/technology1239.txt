کار خلاقانه گوگل به مناسبت زادروز "یوهان سباستیان باخ"
 گوگل امروز به مناسبت سیصد و سی و چهارمین زادروز "یوهان سباستیان باخ" (Johann Sebastian Bach) ‏آهنگساز نامی آلمانی لوگوی خود را تغییر داد.
به گزارش ایسنا و به نقل از ورج، گوگل اغلب به مناسبت‌های گوناگون از جمله رخدادی مهم، زادروز و یا وفات شخصیت‌های برجسته لوگوی خود را تغییر می‌دهد؛ اما این بار گوگل نه تنها لوگوی خود را تغییر داده، بلکه با استفاده از هوش مصنوعی کار جالبی نیز انجام داده است.
با استفاده از هوش مصنوعی، گوگل دودل به کاربران اجازه می‌دهد تا هارمونی خاص خود را برای هر ملودی تولید کنند. گوگل با استفاده از ماشین یادگیری هارمونی بیش از ۳۰۰ قطعه باخ را مورد تجزیه و تحلیل قرار می‌دهد و الگوی وارد شده توسط کاربران را با این قطعات مطابقت می‌دهد. کاربران می‌توانند در آنجا آهنگ مور علاقه خود را ایجاد کنند و پس از آن، قطعه مذکور را با دوستان خود به اشتراک بگذارند.

"یوهان سباستیان باخ"
یوهان سباستیان باخ ۲۱ مارس سال ۱۶۸۵ در آلمان دیده به جهان گشود. باخ آهنگساز و نوازنده ارگ و هارپسیکورد بود که آثارش برای دسته آواز، ارکستر و تک‌سازها، تقریباً تمام انواع متفاوت موسیقی دوره باروک را دربرمی‌گیرد و موسیقی آن دوران را به بلوغ خویش رسانده‌ است.
انتهای پیام
