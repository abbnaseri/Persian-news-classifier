ساخت دارویی جدیدی برای کنترل سرطان پستان
محققان نوع جدیدی دارو برای سرطان پستان تولید کردند که درصد حیات زنان مبتلا به این بیماری را به طرز چشمگیری بهبود می‌بخشد.
به گزارش ایسنا و به نقل از مدیکال اکسپرس، محققان اخیراً در نتیجه یک آزمایش بالینی بین‌المللی از تولید دارویی خبر دادند که میزان زنده ماندن زنان مبتلا به انواع شکل‌های رایج سرطان پستان را بهبود می‌بخشد.
نتیجه تولید این دارو در نشست سالیانه "انجمن سرطان‌شناسی بالینی آمریکا" ارائه شد و نشان داد که یک نسخه جدید از داروی "cyclin inhibitor" می‌تواند میزان بقای زنان مبتلا به سرطان پستان را به ۷۰ درصد برساند.
درصد مرگ و میر این افراد هم ۲۹ درصد گزارش شد.
"سارا هورویتس" محقق ارشد پروژه گفت: این مطالعه روی گیرنده‌های مثبت سرطان پستان تمرکز داشته است که دو سوم از تمام موارد سرطان پستان در میان زنان جوان را تشکیل می‌دهند.
وی ادامه داد، این روش درمانی جدید نسبت به روش‌های شیمی‌درمانی سابق کمتر سمی است. زیرا بیشتر سلول‌های سرطانی را مورد هدف قرار می‌دهد و از توانایی آن‌ها در تکثیر سلول‌های سرطانی ممانعت می‌کند.
در آزمایش بالینی پروژه بیش از ۶۷۰ بیمار بررسی شدند. این افراد تنها شامل زنان زیر ۵۹ سال و مبتلا به سرطان پیشرفته بودند.
"هارولد بورستین"(Harold Burstein) یک سرطان‌شناس که البته در پروژه شرکت نداشت، اظهار کرد، این پروژه بسیار حائز اهمیت است زیرا داروی "cyclin inhibitor" را به گونه‌ای ترجمه کرد که برای حیات زنان مبتلا به سرطان استفاده شود.
این پژوهش از شرکت داروسازی "نوارتیس"( Novartis) بودجه دریافت کرد.
انتهای پیام
