دی‌اکسید کربن ویتامین ب برنج را از بین می‌برد
پژوهشگران "دانشگاه هاروارد" در بررسی جدیدی به این نتیجه رسیدند که افزایش سطح دی‌اکسید کربن می‌تواند ویتامین B برنج را از بین ببرد.
به گزارش ایسنا و به نقل از وب سایت رسمی دانشگاه هاروارد، پژوهش‌ها نشان داده‌اند که برنج‌های پرورش یافته در فضای آلوده به دی‌اکسید کربن می‌تواند به از دست رفتن ۱۷ تا ۳۰ درصد ذخیره ویتامین B منجر شود.
پژوهش جدید "دانشگاه هاروارد"(Harvard University) نشان می‌دهد که این موضوع می‌تواند میلیون‌ها نفر از مردم را در معرض خطر کمبود ویتامین‌های B از جمله "تیامین"(thiamin) یا ویتامین B1، "ریبوفلاوین"(riboflavin) یا ویتامین B2 و "فولات"(folate) یا ویتامین B۹ قرار دهد.
براساس این پژوهش که با همکاری "متیو اسمیت"(Matthew Smith) و "ساموئل میرس"(Samuel Myers)، پژوهشگران دانشگاه هاروارد صورت گرفت، آفریقا و آسیا بیش از قاره‌های دیگر در معرض این خطر قرار دارند زیرا در این قاره‌ها بیش از قاره‌های دیگر، برنج مصرف می‌شود.
افزایش دی‌اکسید کربن به طور متوسط می‌تواند ۱۳۲ میلیون نفر را در معرض کمبود فولات، ۶۷ میلیون نفر را در معرض کمبود تیامین و ۴۰ میلیون نفر را در معرض کمبود ریبوفلاوین قرار می‌دهد. این پژوهش با مطرح کردن این نکته که بخشی از بار سلامت جامعه بر دوش چنین تغییراتی است، تخمین می‌زند که کمبود فولات در میان مادران می‌تواند به افزایش نیم درصدی تولد نوزادان مبتلا به نقص عصبی منجر شود و عامل ۲۷ هزار مرگ و میر در سال باشد.
از آنجا که تجمع دی‌اکسید کربن می‌تواند ویتامین B را در محصولاتی به جز برنج نیز کاهش دهد، پژوهشگران تلاش می‌کنند تا به کاهش اثرات منفی این موضوع بر سلامت جهانی کمک کنند.
این پژوهش، در مجله "GeoHealth" به چاپ رسید.
انتهای پیام
