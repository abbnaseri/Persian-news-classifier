پایان مأموریت ۳۰ روزه دراگون در ایستگاه فضایی بین‌المللی
خدمه ایستگاه فضایی بین‌المللی شامل اولگ کانوننکو، آنه مک کلاین و دیوید سنت ژاک برای جدا شدن سفینه باربری دراگون در روز دوشنبه ۳ ژوئن آماده می‌شوند. جداسازی با استفاده از بازوی مکانیکی کانادآرم 2(Canadarm2) در ساعت ۱۶:۰۹(به وقت گرینویچ) صورت خواهد گرفت و دراگون در ساعت ۲۰:۵۶ وارد لایه‌های فشرده جو می‌شود.
به گزارش ایسنا، بر اساس برنامه پیش‌بینی شده این سفینه در ساعت ۲۱:۵۵ در ۳۲۵ کیلومتری جنوب غربی لانگ بیچ کالیفرنیا، در اقیانوس آرام فرود خواهد آمد سپس توسط کشتی ان.آر.سی کوئست(NRC Quest) بازیابی و جهت تحقیقات و تجزیه و تحلیل‌های لازم به آزمایشگاه منتقل خواهد شد.
دراگون بیش از ۱۹۰۰ کیلوگرم محموله مختلف از جمله نتایج کار و تحقیقات فضانوردان را به زمین می‌آورد که از جمله می‌توان به مواد حاصل از مطالعات واکنش سیستم ایمنی بدن در برابر بی وزنی در آزمایشگاه کوچکی با عنوان "جعبه علوم زیستی (Life Sciences Glovebox -LSG)، نتایج آزمایش رشد کریستال پروتئین (Biophysics-6)، آزمایش بیوسنتز جلبک آلگ در شرایط میکروگرانشی "(MicroAlgae) و نتایج مطالعه" ژن در فضا "(Genes in Space-6) و نمونه‌های یخ زده در فریزر ویژه این ناو اشاره کرد.
همچنین دراگون تجهیزات فرسوده یا قدیمی که دیگر در ایستگاه فضایی به آن نیازی نیست از جمله دستگاه‌های تخلیه باتری(BCDU)، تجزیه و تحلیل کامپوننت هسته(MCA) ORU # ۲، واحد پمپاژ مجمع(PPA) دو واحد کنترل کیفیت هوا را برای بررسی‌های فنی و علمی با خود به زمین خواهد آورد. بررسی فنی این دستگاه‌ها به کارشناسان اجازه می‌دهد برای آینده سامانه‌های قوی‌تری با کارآیی بیشتر بسازند
لازم به یادآوری است که این سفینه که با کد (Dragon C113.2 -D1-19) شناخته می‌شود، آخرین فروند از ناوهای باربری دراگون بود که تنها یک بار به فضا رفته است و دیگر نمونه‌های این سفینه باربری، دو بار برای حمل بار و تجهیزات راهی ایستگاه فضایی بین‌المللی شده‌اند.
منبع: فسیو او کاسموس
انتهای پیام
