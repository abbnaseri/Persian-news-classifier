رصد "ستاره‌های زامبی" که پس از انفجار هسته جان سالم به در می‌برند
محققان به تازگی اظهار کردند که در شناسایی چندین "ستاره زامبی" که حتی پس از انفجار هسته‌شان هم به سوختن ادامه می‌دهند، پیشرفت‌هایی به دست آورده‌اند.
به گزارش ایسنا و به نقل از دیلی‌میل،محققان دانشگاه "راتگرز"(Rutgers ) موفق شدند با استفاده داده‌های تلسکوپ فضایی "گایا"(Gaia) سه ستاره نادر و مرموز را شناسایی کنند.
این ستاره‌ها که "زامبی" نام دارند، به این توانایی مشهور هستند که قادرند حتی پس از انفجار هسته خود هم زندگی کنند و حاصل "ابرنواختر SN 2002cx" هستند.
دو تا از این سه ستاره شناخته شده طی سفر در یک سرعت فوق‌العاده زیاد در سراسر کهکشان "راه شیری" رصد شدند.
این در حالی است که ستاره سوم در جهت مخالف دو ستاره دیگر و در راه شیری در حال حرکت بود.

در حالی که برخی ستاره‌ها زندگی خود را با انفجاری عظیم به نام ابرنواختر به اتمام می‌رسانند، برخی دیگر برای ادامه زندگی شانس دوم پیدا می‌کنند. این ستاره‌ها را هم از آن دسته هستند.
یک ابرنواختر زمانی رخ می‌دهد که یک ستارهٔ در حال مرگ شروع به خاموش شدن می‌کند. آن‌گاه به طور ناگهانی منفجر شده و مقدار بسیار زیادی نور تولید می‌کند و در پس خود یک هستهٔ کوچک نوترونی به جای می‌گذارد.
ابرنواخترهایی مانند ستاره‌های زامبی، یک رخداد نادر هستند که غالباً رصد آن‌ها توسط ستاره‌شناسان امری دشوار است.
محققان پروژه امیدوارند ۲۰ ستاره دیگر هم در کهکشان راه شیری وجود دارند که می‌توانند داده‌های بیشتری را فراهم سازند.
انتهای پیام
