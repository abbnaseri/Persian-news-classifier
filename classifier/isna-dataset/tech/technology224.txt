زره ضدگلوله مرد آهنی، در واقعیت ساخته شد
به زودی فناوری چاپ سه‌بعدی یک زره لباس ضدگلوله و واقعی مرد آهنی را برای سربازان ارتش و پلیس به ارمغان خواهد آورد.
به گزارش ایسنا و به نقل از دیلی‌میل، محققان دانشگاه " Loughborough" انگلیس، یک زره چاپ سه‌بعدی ساخته‌اند که بسیار قدرتمند است و می‌تواند به خوبی قالب شکل هر بدنی را بگیرد.
البته پیش از این لباس کامل مرد آهنی هم از جنس تیتانیوم ساخته شده بود. ادغام لباس و زره مرد آهنی می‌تواند مورد استفاده سربازان قرار گیرد.
محققان دانشگاه " Loughborough" این زره چاپ سه‌بعدی را در همکاری با وزارت دفاع بریتانیا ساخته‌اند.
این زره به سرعت لایه‌های نازک فیبرهای مقاوم به حرارت را دور هم ته‌نشین کرده است تا یک پانل محافظ بسازد که می‌تواند در جلیقه‌های پلیس‌ها و سربازان ارتش مورد استفاده قرار گیرد.
همچنین می‌تواند از سرباز در برابر درگیری‌های تهاجمی مانند ضربات چاقو در اطراف ناحیه لگن، محافظت کند.
آزمایش‌هایی که روی نمونه اولیه این زره انجام شده، نشان می‌دهد که عملکرد مثبتی داشته و از آسیب به سرباز جلوگیری کرده است.

انتهای پیام
