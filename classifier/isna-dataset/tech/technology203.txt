یک سیاره فراخورشیدی شبه‌زمین رصد شد
دانشمندان هنگامی که در حال جستجوی سیارات فراخورشیدی بودند متوجه شدند یکی از این سیارات بسیار شبیه زمین است.
به گزارش ایسنا، پژوهشگران پروژه "کارمِنِس"(CARMENES) که شامل یک گروه بزرگ از ستاره شناسان بین‌المللی می‌شود اخیراً هنگامی که در حال جستجو برای سیارات فراخورشیدی نزدیک ستارگان بودند موفق به کشف یک سیاره فراخورشیدی که بسیار شبیه زمین است شده‌اند.
کشف سیارات فراخورشیدی موضوع جدیدی نیست اما این بار به دلیل شباهت بسیار سیاره فراخوشیدی کشف شده با زمین این موضوع مورد توجه قرار گرفته است.
سیاره فراخورشیدی یا سیاره غیرخورشیدی(Exoplanet یا Extrasolar planet) سیاره‌ای است که خارج از سامانه خورشیدی قرار دارد و به دور یک ستاره(غیر از خورشید) در حال گردش است. نخستین شناسایی علمی وجود یک سیاره فراخورشیدی در سال ۱۹۸۸ انجام شد با این حال، نخستین تأیید در سال ۱۹۹۲ صورت گرفت. مطالعه سیاره‌های فراخورشیدی به دو دلیل عمده کار چندان آسانی نیست. نخست اینکه سیارات به‌طور کلی نسبت به ستارگان اندازه‌های بسیار کوچکی دارند و سیارات فراخورشیدی در فاصله‌های بسیار دوری از زمین واقع‌اند.
این سیاره خورشیدی هنگامیکه در حال چرخیدن به دور "ستاره باغ چای"(Teegarden's star) بود، کشف شد. ستاره مذکور بیست و چهارمین ستاره نزدیک به خورشید است.
محققان طی این مطالعه در واقع دو سیاره را در اطراف ستاره باغ چای یافتند. نام این دو سیاره "باغ چای ب"(Teegarden b) و "باغ چای سی"(Teegarden c) نام دارد.
"باغ چای ب" همان سیاره‌ای است که بیشتر شبیه زمین است. بر طبق مقاله منتشر شده، این سیاره دارای بالاترین شاخص شباهت به زمین است. محققان ادعا می‌کنند که ستاره باغ چای یک دهم اندازه خورشید است.
پژوهشگران در "رصدخانه کالار آلتو"(Calar Alto Observatory) اسپانیا موفق به رصد این سیاره فراخورشیدی شبه زمین شدند.
محققان کشف کرده‌اند که سیاره "باغ چای بی"(Teegarden b) و "باغ چای سی"(Teegarden c) در منطقه قابل سکونت این ستاره قرار دارند، اما هنوز برای اثبات این موضوع و اندازه دقیق این سیاره بررسی‌های بیشتری لازم است. به گفته محققان مشاهده و تجزیه و تحلیل بیشتر می‌تواند به آنها کمک کند تا دریابند آیا سیاره باغ چای ب برای ساکنان احتمالی آینده قابل سکونت است یا خیر.
انتهای پیام
