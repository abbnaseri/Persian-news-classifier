پخت پیتزا با کمک هوش مصنوعی
محققان یک سیستم "هوش مصنوعی" ساخته‌اند که می‌تواند با دیدن عکس یک پیتزا، مراحل پخت آن را مشخص کند تا پس از آن روند پخت آغاز شود.
به گزارش ایسنا و به نقل از انگجت، محققان دانشگاه "ام‌آی‌تی"( MIT) و "مؤسسه تحقیقات رایانه‌ای قطر"( QCRI) یک شبکه عصبی توسعه داده‌اند که " PizzaGAN" نام دارد و یاد می‌گیرد که چگونه با استفاده از عکس، پیتزا درست کند.
در این سیستم پس از یادگیری هزاران عکس واقعی و ساختگی از پیتزا، هوش مصنوعی می‌تواند لایه‌های پخت پیتزا را تشخیص دهد. سپس سیستم یک راهنمای گام به گام برای پخت پیتزا ارائه می‌دهد.
محققان این پروژه دریافتند که " PizzaGAN" می‌تواند در ۸۸ درصد مواقع عملکرد صحیح داشته باشد.
کاربرد این سیستم این است که می‌تواند در ربات‌ها تعریف شود تا ربات به پخت پیتزا بپردازد.
البته باید گفت ما در آینده‌ای نزدیک شاهد ربات‌های پیتزا (پز) نخواهیم بود و مدت زمان زیادی لازم است تا ربات‌هایی ساخته شود که خودشان بتوانند پیتزا بپزند.
ولی تحقیق اخیر محققان "ام‌آی‌تی" و "مؤسسه تحقیقات رایانه‌ای قطر" می‌تواند برای برداشتن گامی رو به جلو برای تولید این ربات‌ها ارزشمند باشد.
پخت پیتزا با استفاده از راهنمایی هوش مصنوعی مقدمه این کار است زیرا هوش مصنوعی می‌تواند به پخت همبرگر و دیگر غذاهای لایه لایه هم کمک کند.
انتهای پیام
