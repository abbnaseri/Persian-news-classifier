سحابی بزرگی که نصف کهکشان راه شیری است
ناسا به عنوان تصویر روز خود عکس سحابی بزرگی را منتشر کرد که ۳ میلیون سال نوری از ما فاصله دارد. 
به گزارش ایسنا و به نقل از ناسا، چند سال پیش تلسکوپ فضایی هابل موفق به ثبت تصویر سحابی بزرگی شد که اندازه آن نصف اندازه کهکشان ما یعنی کهکشان راه شیری است.
این سحابی بزرگ یکی از بازوهای مارپیچی کهکشان سه سو است که در آن بیش از ۲۰۰ ستاره جوان وجود دارد.
کهکشان مثلث یا کهکشان سه سو که حدود ۳ میلیون سال نوری با زمین فاصله دارد در آسمان زمین در فاصله بسیار نزدیکی به آندرومدا قرار دارد. آن قدر نزدیک است که ستاره شناسان گمان می‌کنند شاید این کهکشان یکی از اقمار کهکشان آندرومدا باشد.
این در حالی است که کهکشان مثلث یکی از دورترین اجرام آسمانی است که می‌توان با چشم غیر مسلح نظاره‌گر بود. این کهکشان سومین کهکشان بزرگ در گروه محلی است و ۵۰ هزار سال نوری قطر دارد.
این عکس یک تصویر مرکب است که هابل آن را طی سال‌های ۱۹۹۴،۱۹۹۵ و ۲۰۰۱ رؤیت کرده است.

انتهای پیام
