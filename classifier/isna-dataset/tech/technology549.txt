سفر زیردریایی تنها با کلیک در اپلیکیشن موبایلی
شرکت "اوبر" یک زیردریایی ساخته که به مدتی محدود به مسافران اجازه خواهد داد که در زیر آب گردش کنند.
به گزارش ایسنا و به نقل از دیلی‌میل، بنا بر اعلام شرکت "اوبر" از هفته آتی مسافران ایالت "کوئینزلند" در استرالیا قادر خواهند بود با استفاده از اپلیکیشن این شرکت یک گردش زیردریایی رزرو کنند.
این زیردریایی تمام برقی با قابلیت شارژ باطری است و "scUber" نام دارد.
اوبر طی روزهای ۲۷ مه تا ۱۸ ژوئن مسافران را به زیر آب خواهد برد و این سفر را اجرایی خواهد کرد.
هر گردش در همکاری با اداره گردشگری این ایالت یک ساعت به طول خواهد انجامید.
هزینه بلیط این سفر زیردریایی برای هر نفر هزار و ۳۰ دلار قیمت دارد. البته یک بالگرد مسافر را به محل شروع سفر زیردریایی می‌رساند.
گفتنی است، مسافران "scUber" باید به اندازه‌ای خوش شانس و البته ثروتمند باشند که بتوانند این سفر را تجربه کنند و ۲۰ متر به زیر سطح دریا سفر کنند.
"سد بزرگ مرجانی" یکی از مشهورترین مقاصد گردشگری در کل دنیا است. زیردریایی "scUber" هم به همین منطقه سفر خواهد کرد.
این دیواره بزرگ مرجانی در شرق کشور استرالیا و در اقیانوس آرام اخیراً خانه بیش از هزار و ۵۰۰ گونه ماهی و گونه مرجانی است.

انتهای پیام
