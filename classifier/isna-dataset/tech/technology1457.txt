ابداع دست بیونیکی مصنوعی با حس لامسه
افراد عادی روزانه کارهای بسیاری انجام می‌دهند و با اشیا متفاوتی سر کار دارند و به راحتی می‌توانند با حس لامسه خود تمام اشیا را حس کنند اما این تجربه ممکن است برای افراد قطع عضو یک آرزو باشد.
به گزارش ایسنا و به نقل از مدگجت، بر خلاف ما، افرادی که دارای اندام مصنوعی هستند، چنین حس عمقی را ندارند اما اکنون پژوهشگران "مؤسسه پلی‌تکنیک فدرال لوزان"(EPFL) سوئیس یک روش مناسب برای کنار آمدن با این مشکل توسعه داده‌اند.
آنها اکنون راهی ارائه داده‌اند که طی آن اندام مصنوعی توانایی حس دارد و افراد می‌توانند توسط آن جزئیات تمام اشیایی که در دست دارند را دریابند.
افراد قطع عضو از این به بعد با بازوی پروتز جدید خود قادر به شناسایی شکل، اندازه و دیگر ویژگی‌های اساسی اشیا هستند. این دستگاه با تحریک الکتریکی اعصاب که در ناحیه پایین بدن بیمار قرار دارد عمل می‌کند و اطلاعات را به مغز انتقال می‌دهد و احساسات را دوباره ایجاد می‌کند.
"سیلوسترو میکرا"(Silvestro Micera) یکی از پژوهشگران این مطالعه گفت: مطالعه ما نشان می‌دهد که جایگزینی حسی براساس تحریک اعصاب داخلی می‌تواند به طور همزمان و در زمان واقعی بازخورد موقعیتی و بازخورد لمسی را ارائه دهد.
تاکنون این اندام مصنوعی بر روی دو فرد آزمایش شده است و پس از آن توانسته‌اند خیلی دقیق ماهیت اشیا در دست خود را در زمان کم حس کنند.

انتهای پیام
