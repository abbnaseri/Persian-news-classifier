سیستم هوش مصنوعی که تصاویر جعلی را تشخیص می‌دهد
تولید تصاویر دیجیتالی و ویرایش آنها می‌تواند ساعتها زمان ببرد. اما محققان دانشگاه "ام‌.آی‌.تی"(MIT) و "IBM" این فرآیند را تغییر داده‌اند.
به گزارش ایسنا و به نقل از انگجت، محققان دانشگاه "ام‌آی‌تی"(MIT) و شرکت "ماشین آلات بین‌المللی کسب و کار"(IBM) آمریکا یک سیستم هوش مصنوعی ساخته‌اند که می‌تواند اشیا درون یک عکس را ویرایش کند.
این فناوری می‌تواند برای هنرمندان و طراحان بسیار سودمند باشد و در عین حال یک بینش راجع به چگونگی یادگیری شبکه‌های عصبی ارائه دهد.
محققان پروژه امیدوارند این ابزار را به نحوی قدرت بخشند که تصاویر جعلی و تغییر یافته را تشخیص دهد.
این ابزار هوش مصنوعی"GANpaint Studio" نام گرفته و هم اکنون یک نسخه آزمایشی از آن در دسترس است.
کاربران می‌توانند در صورت دلخواه مثلاً یک درخت به تصویر اضافه کنند و همچنین مکان قرار گرفتن شی‌ء مورد نظر را مشخص کنند. بدین ترتیب سیستم شیئی را به تصویر اضافه می‌کند که با عکس مطابقت داشته باشد.
از قابلیت‌های دیگر سیستم حذف اشیا هم است.
با وجود اینکه این فناوری هنوز در حال توسعه و پیشرفت است، ولی تیم تحقیقاتی امیدوارند که روزی "GANpaint Studio" را روی ویرایش ویدئو هم استفاده کنند.
به این ترتیب ویرایشگران تصویر می‌توانند در صورت ضرورت یک شی‌ء را به ویدئو اضافه کرده و یا حذف کنند.
نکته‌ای که در حین ساخت این فناوری توجه محققان را جلب کرد این بود که سیستم هوش مصنوعی ساخت آن‌ها توانست ارتباط بین اشیا را متوجه شود.
به عنوان مثال سیستم درمی‌یابد که "در" به "آسمان" ارتباطی ندارد. از آنجا که "GANpaint Studio" یک سیستم یادگیری ماشین با نام مخفف "GAN" استفاده می‌کند، می‌تواند مکان دقیق اشیا را تشخیص دهد.
قرار است محققان پروژه کار خود را ماه آینده در یک کنفرانس ارائه دهند.
انتهای پیام
