رباتی که در گینس رکورد خود را ثبت کرد
ربات بسکتبالیست شبه انسان شرکت "تویوتا" موفق شد در پرتاب آزاد متوالی، رکورد جهانی گینس را ثبت کند.
به گزارش ایسنا و به نقل از دیلی میل، شرکت تویوتا در گذشته یک ربات شبه انسان ساخت که توانایی‌های منحصر به فردی از خود نشان می‌دهد.
این ربات بسکتبالیست قادر است هیچ پرتاب آزادی را از دست ندهد.
حال این ربات توانست رکورد پرتاب دو هزار و ۲۰ پرتاب آزاد متوالی در کتاب رکوردهای جهانی گینس ثبت کند.
قدر این ربات که "کیو 3"( Cue 3) نام دارد، ۲.۱ متر است و می‌تواند توپ را پرتاب کند ولی قادر به حرکت نیست.
"کیو ۳" از چندین حسگر استفاده می‌کند تا زاویه درست برای پرتاب توپ بسکتبال به حلقه را محاسبه کند. همچنین از موتورهایی استفاده می‌کند که این حرکت پرتاب را بارها و بارها تکرار کند.
شرکت ژاپنی تویوتا این دو هزار و ۲۰ پرتاب توپ به سمت حلقه تور بسکتبال را به افتخار بازی‌های المپیک ۲۰۲۰ توکیو انجام داد.

ربات شرکت تویوتا از حلقه بسکتبال تصاویر سه‌بعدی بعدی می‌سازد و این کار را با حسگرهایی انجام می‌دهد که در نیم‌تنه بالایی ربات تعبیه شده اند.
"یودای بابا" بسکتبالیست تیم ملی ژاپن که در المپیک هم شرکت خواهد کرد، در مراسم پرتاب توپ توسط ربات حضور داشت. وی نیز پرتاب‌های گوناگونی انجام داد ولی چندین پرتاب را گل نکرد.
این بسکتبالیست گفت: اگر " کیو ۳" می‌توانست چندین حقه دیگر در بازی بسکتبال را یاد بگیرد، برای پذیرش در تیم آماده بود.


مرورگر شما از ویدئو پشتیبانی نمی‌کند.
   فایل آن‌را از اینجا دانلود کنید: 
  video/mp4


انتهای پیام
