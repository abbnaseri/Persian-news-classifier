دنیای خیالی "بازی تاج و تخت"، واقعی می‌شود!
دانشمندان نیز در گروه میلیون‌ها طرفدار پر و پا قرص مجموعه "بازی تاج و تخت" (Game of Thrones) هستند و اکنون نیز با الهام از این مجموعه کاری خارق العاده انجام داده‌اند.
به گزارش ایسنا و به نقل از دیلی میل، دانشمندان پس از دیدن مجموعه مذکور، به دلیل وجود مناظر خیالی بسیار زیبا تصمیم به شبیه‌سازی آب و هوایی آن مناطق گرفتند.
دانشمندان بر این باورند که می‌توان از ساختار کوه‌ها، آتشفشان‌ها و مناظر بازی تاج و تخت برای ساخت نقشه زمین‌شناسی استفاده کرد.
به گفته آنها ساختار دو قاره خیالی "وستروس" (Westeros) و "اسوس" (Essos) می‌تواند به ما در ایجاد نقشه تکتونیکی و درک فرآیندهای زمین شناسی کمک کند.
"صفحات تکتونیکی" (Tectonic plates) صفحات در حال حرکتی هستند که سنگ‌کره یا لایه بیرونی سیاره ما را تشکیل می‌دهند. سنگ‌کره یا لیتوسفر پوسته‌ای سفت و سخت است. سنگ‌کره خارجی‌ترین لایه سیاره است. سنگ‌کره در زمین شامل پوسته بخشی از گوشته نزدیک به پوسته‌ است و در مقیاس‌های زمانی از هزاران سال یا بیشتر دارای رفتار الاستیک بوده‌است. این نقشه چشم اندازه‌های مختلف این دنیای خیالی را نشان می‌دهد.
محققان می‌گویند حتی در دنیای خیالی مجموعه بازی تاج و تخت نیز فرآیندهای زمین‌شناسی مانند حرکت صفحات تکتونیکی، زمین لرزه‌ها و فوران‌های آتشفشانی نیز دلیل ایجاد کوه‌ها و ایجاد اقیانوس‌های وسیع هستند.
دانشمندان امیدوارند ایجاد این نقشه بتواند به افراد در درک بهتر علم صفحات تکتونیک کمک کند؛ زیرا با دانستن این علم ما می‌توانیم ساختار زمین در گذشته، حال و آینده را بهتر درک کنیم.
دانشمندان طی این مطالعه نقشه‌های تکتونیک زمین‌شناسی را با استفاده از نرم‌افزاری موسوم به "جی پلیتس" (GPlates) ساختند. نرم افزار جی پلیتس را آنها پیش‌تر در دانشکده علوم زمین دانشگاه سیدنی توسعه داده بودند.



دانشمندان پس از تهیه نقشه، انیمیشنی را نیز توسعه داده و منتشر کردند که طی آن می‌توان مدل نقشه دو قاره "وستروس" (Westeros) و "اسوس" (Essos) را مشاهده کرد. روند داستان عموماً در قاره وستروس اتفاق می‌افتد. قاره‌ای با مساحتی در حدود ۷ میلیون مایل مربع که قسمت شمالی آن به‌طور وسیع کاوش نشده و سرد و ناشناخته است. وستروس از این جهات شباهت‌هایی به آمریکای جنوبی دارد. در وستروس فصل‌ها نظم خاصی نداشته و ممکن است سال‌ها به‌طول بینجامند. در آغاز داستان ترانه یخ و آتش، وستروس در حال سپری کردن تابستانی ۱۰ ساله است که بسیاری در هراسند که مبادا زمستانی به‌همین درازا نیز در پیش باشد.
به گفته دانشمندان، زمین‌شناسی نقش بسیار مهمی در این فیلم دارد؛ چراکه به عنوان مثال طی فیلم می‌توان مشاهده کرد که "دراگون گلس" (Dragonglass) (مهمترین سنگ ابسیدین یا شیشه آتشفشانی) و فولاد والیریان از صخره‌های آتشفشانی اطراف قلعه "دراگون استون" (Dragonstone) استخراج می‌شوند.
طی این مطالعه محققان احتمال دادند که قاره‌های وستروس و اسوس ۲۵ میلیون سال پیش به منظور ایجاد "دریای نرو" (Narrow Sea) از بین رفته‌اند.

مرورگر شما از ویدئو پشتیبانی نمی‌کند.
فایل آن‌را از اینجا دانلود کنید: video/mp4

بازی تاج و تخت
بازی تاج‌وتخت یک مجموعه تلویزیونی آمریکایی به سبک خیال‌پردازی حماسی است که توسط "دیوید بنیاف" (David Benioff) و "دنیل. بی. وایس" ( Daniel B Weiss) برای شبکه اچ‌بی‌او ساخته شده‌است. این مجموعه برگرفته از پرفروش‌ترین مجموعه داستان‌های فانتزی"ترانه یخ و آتش" (A Song of Ice and Fire) اثر "جرج ریموند ریچارد مارتین" (George Raymond Richard Martin) است.


یافته‌های این مطالعه در مجله The Conversation منتشر شد.
انتهای پیام
