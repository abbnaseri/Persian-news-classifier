تاکید اپل بر حفظ حریم خصوصی در iOS ۱۳
شرکت اپل در نسخه ۱۳ سیستم عامل iOS که به زودی عرضه خواهد شد اهمیت ویژه‌ای برای حفظ حریم خصوصی کاربران قائل شده است و مکان‌یابی برنامه‌های مختلف را به کاربر اطلاع می‌دهد.
به گزارش ایسنا و به نقل از انگجت، شرکت اپل در توسعه نسخه جدید سیستم عامل آیفون موسوم به iOS ۱۳ تاکید ویژه‌ای بر حفظ حریم خصوصی کاربران دارد.
در این نسخه، اطلاعات تنها پس از اعطای مجوز از طرف کاربر مورد استفاده برنامه‌ها قرار می‌گیرد.
آزمایش‌کنندگان نسخه بتا کشف کرده‌اند که میزان اشتراک گذاری موقعیت مکانی کاربر در یک برنامه توسط خود کاربر مشخص می‌شود. همچنین توضیحی برای اینکه چرا یک برنامه نیاز به اطلاعات ردیابی دارد نمایان می‌شود. بنابراین اگر کاربر از توضیح مذکور قانع نشد می‌تواند جمع‌آوری اطلاعات مکانی را توسط برنامه محدود کند.
این اعلان‌ها بر روی سیستم عامل‌های دیگر مانند لپتاپ‌های اپل، تلویزیون‌های اپل یا اپل واچ‌ها ظاهر نمی‌شوند، چرا که آنها هرگز از ویژگی جمع آوری مدام موقعیت مکانی پشتیبانی نمی‌کنند.
با این ویژگی شما خواهید دانست که چرا یک برنامه موقعیت شما را ردیابی می‌کند. این ویژگی می‌تواند در مواقعی که به سرعت یک برنامه را بدون در نظر گرفتن پیامدهای آن دانلود کردید، مفید باشد و به شما کمک می‌کند که انتخاب درستی داشته باشید و اگر متوجه نشدید که یک برنامه در حال ردیابی شما است، جلوی آن را بگیرید.
انتهای پیام
