نتایج موفقیت‌آمیز آزمایش واکسن سرطان روده بزرگ
محققان دانشگاه " توماس جفرسون" آمریکا توانستند فاز نخست آزمایش یک واکسن برای درمان سرطان روده بزرگ را با موفقیت سپری کنند. 
به گزارش ایسنا و به نقل از گیزمگ، این آزمایش که روی انسان‌ها انجام شده است نشان می‌دهد که این واکسن ایمن بوده و باعث می‌شود فعالیت ایمنی بدن تحریک شود.
موفقیت در نخستین فاز آزمایش واکسن باعث می‌شود که آزمایشات گسترده‌تری در فاز انسانی صورت گیرد.
بسیاری از سرطان‌های روده بزرگ به دلیل عوامل ناشی از سبک زندگی و افزایش سن ایجاد می‌شوند و تعداد کمی از موارد به خاطر اختلالات ژنتیکی ارثی اتفاق می‌افتند. عوامل خطر شامل مواردی همچون نوع رژیم غذایی، چاقی، سیگار کشیدن و نداشتن فعالیت جسمانی کافی است.
سرطان روده بزرگ دومین سرطان کشنده در سراسر ج هان است و تشخیص زودهنگام آن نه‌تنها امری دشوار است، بلکه روش‌های فعلی درمان آن هم چندان مؤثر نیستند.
واکسنی که توسط محققان دانشگاه " توماس جفرسون" تولید شده است نیز سیستم ایمنی بدن بیمار را تحریک می‌کند تا به سلول‌های سرطانی وی حمله کرده و آن را نابود کند.
در فاز نخست آزمایش انسانی پژوهش ۱۰ بیمار مبتلا به سرطان روده از واکسن استفاده کردند و ۶ ما مورد پیگیری قرار گرفتند که نتایج نشان داد تأثیر واکسن روی آنها مثبت بوده است.
نتایج این پژوهش در مجله "Journal for Immunotherapy of Cancer" انتشار یافت.
انتهای پیام
