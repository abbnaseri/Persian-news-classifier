برندگان مراسم "گوگل پلی اواردز" ۲۰۱۹ معرفی شدند
برندگان مراسم "گوگل پلی اواردز" (Google Play Awards) سال ۲۰۱۹ معرفی شدند.
به گزارش ایسنا، کنفرانس سالیانه گوگل(Google I/O ۲۰۱۹) که در آن از جدیدترین دستاوردهای نرم افزاری خود پرده برداری کرد شب گذشته (۹:۳۰ شب به وقت تهران) آغاز شد.
بیش از ۷۰۰۰ توسعه دهنده در کنفرانس سالیانه گوگل که در سالن آمفی تئاتر " شورلاین"(Shoreline Amphitheater) در شهر " مانتین ویو" ایالت کالیفرنیا برگزار می‌شود، شرکت کرده اند.
برندگان مراسم "گوگل پلی اواردز"(Google Play Awards) سال ۲۰۱۹ در بخش‌های مختلف به ترتیب زیر است.

بهترین برنامه سلامتی
"وبوت"(Woebot) توسعه داده شده توسط "آزمایشگاه‌های وبوت"(Woebot Labs)
بهترین برنامه دسترسی برای افراد ناتوان
"هوش مصنوعی تجسم"(Envision AI) توسعه داده شده توسط شرکت "فناوری‌های تجسمی بی وی" (Envision Technologies BV)
بهترین برنامه تاثیر اجتماعی
"ویسدو"(Wisdo) توسعه داده شده توسط شرکت "ویسدو"
بهترین بازی از لحاظ طراحی
"افسانه‌های شادوگان"(Shadowgun Legends) توسعه داده شده توسط "مدفینگر گیمز" (Madfinger Games)
بهترین برنامه خانوادگی
"ویدئوهای دستچین "(Handpicked Videos) توسعه داده شده توسط "نورثینک" (Neverthink)
نوآورانه‌ترین برنامه
" تیک تاک: ا تیل آو تو" (Tick Tock: A Tale of Two) توسعه داده شده توسط " تیلز اینترکتیو"(Tales Interactive)
سودمندترین برنامه
"کانوا"(Canva) توسعه داده شده توسط "کانوا"
موفق ترین برنامه
"اسلولی"(Slowly) توسعه داده شده توسط "ارتباطات آرام"(Slowly Communications)
موفق ترین بازی
"نیروی ضربتی مارول" (Marvel Strike Force) توسعه داده شده توسط "فاکس نکست گیمز"(FoxNext Games)
کنفرانس ۲۰۱۹ گوگل از هفتم تا نهم مه در شهر " مانتین ویو" برگزار می‌شود. این مراسم برای توسعه دهندگان و علاقه مندان به دنیای فناوری به جریان می‌افتد.
در این همایش این غول فناوری از آخرین فناوری‌های خود در زمینه "اندروید کیو"(Android Q)، "پیکسل"(Pixel)، "دستیار گوگل"(Google Assistant) ، " نست"(Nest) و دستگاه‌های هوشمند خانگی رونمایی کرد.
انتهای پیام
