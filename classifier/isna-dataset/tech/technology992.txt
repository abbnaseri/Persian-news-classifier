از ۴ سال پیش به فکر کلیسای نوتردام بودند!
 کلیسای تاریخی نوتردام پاریس با ۸۵۰ سال قدمت، عصر دوشنبه دچار آتش‌سوزی مهیبی شد که این بنای ارزشمند تاریخی را تا مرز نابودی کامل برد.
به گزارش ایسنا و به نقل از دیلی میل، از آنجا که این کلیسا محل استقرار اسقف اعظم پاریس نیز بوده است، وجود آن برای مردم پاریس بسیار مهم بود. یکی از پژوهشگران بلژیکی در سال ۲۰۱۵ با استفاده از فناوری اسکن لیزری، موفق به تهیه مدل سه بعدی دقیقی از این بنا شده بود.
این بنا از مهم‌ترین مکان‌های گردشگری است که در قلب پاریس قرار دارد و بنا بر اطلاعات مندرج در سایت رسمی این بنا، سالانه بالغ بر ۱۳ میلیون گردشگر از آن بازدید می‌کنند بنابراین بازسازی آن قطعاً اکنون در اولویت فرانسوی‌ها قرار دارد.
اما نیاز به نگرانی نیست چرا که سال ۲۰۱۵ یک پژوهشگر تاریخ هنر به نام "اندرو جی تالون" (مطالعات تاریخ هنر) که سال گذشته در ۴۹ سالگی بر اثر سرطان مغز درگذشت، با استفاده ازفناوری اسکن لیزری، موفق به تهیه مدل سه بعدی دقیقی از این بنا شده بود.

"اندرو جی تالون" با استفاده از لیزر و "عکاسی سراسرنما" یا "عکاسی وسیع" (Panoramic photography) یک نسخه دقیق دیجیتال از این بنای تاریخی ساخت.
وی طی این پروژه، سرنخ‌هایی را درباره چگونگی ساخت این کلیسای جامع و تغییر آن در طول زمان به دست آورد.
تالون طی این پروژه با استفاده از بیش از ۱ میلیارد نقاط داده، موفق به تهیه نسخه دقیق از کلیسای نوتردام شد.
علاوه بر موارد ذکر شده تالون برای تهیه این مدل از دستگاه لیزر چرخشی برای اندازه گیری دقیق سه بعدی ۵۰ مکان داخل و خارج کلیسا استفاده کرد.



تالون نخستین کسی نبود که با استفاده از فناوری لیزر برای نقشه برداری از ساختمان‌های قرون وسطایی استفاده کرد اما به جرأت می‌توان گفت در مورد کلیسای نوتردام وی موفق‌ترین فردی بود که توانست این مدل سه بعدی را تهیه کند.
تالون نه تنها به خاطر تهیه مدل سه بعدی از ساختار کنونی این بنا بلکه به خاطر به دست آوردن اطلاعاتی درباره تغییر این بنا در طول زمان نیز شناخته شده است.
از آنجا که کل این بنای ۸۵۰ ساله از چوب حدود ۱۳۰۰ درخت ساخته شده بود به همین دلیل پس از آتش سوزی به سرعت این بنا تخریب شد.
مقامات دیروز گفتند که از سقف این کلیسا چیزی باقی نمانده است. رهبران کشورهایی از جمله ژاپن، یونان و میلیاردرهای فرانسوی همه متعهد شده‌اند تا بازسازی این بنا هر چه سریع‌تر انجام شود.
انتهای پیام
