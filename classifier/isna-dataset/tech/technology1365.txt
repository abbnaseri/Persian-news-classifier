۲ فضانورد ایستگاه فضایی بین‌المللی در یک قاب
"آن مک کلین"(Anne McClain) فضانورد آمریکایی ناسا و" دیوید سنت-ژاک "(David Saint-Jacques) فضانورد کانادایی آژانس فضایی کانادا در کنار "مأموریت سوخت‌گیری رباتیک ۳"(PRM۳) تصویری از خودشان ثبت کردند.
به گزارش ایسنا، مأموریت سوختگیری رباتیک ۳( PRM۳) فاز سوم نمایش فناوری در ایستگاه فضایی بین‌المللی است. این مأموریت، فضای نگهداری و انتقال سوخت فضاپیمای برودتی را که برای سفرهای فضای عمیق مفید است تست می‌کند. این مأموریت پیشتاز فناوری‌هایی است که به گسترش مأموریت‌های اکتشافی بشر کمک می‌کند و سوخت‌گیری در فضا را برای مأموریت‌های آینده از ماه و مریخ میسر می‌سازد. مرحله اول این مأموریت با موفقیت در سال ۲۰۱۳ تکمیل شد. آزمایشات مرحله دوم در سال ۲۰۱۵ انجام شد.
هفته گذشته، خدمه ایستگاه فضایی بین‌المللی آزمایشات خود را برای بررسی بیشتر مأموریت سوخت‌گیری رباتیک ۳ آماده کردند. این فناوری به بررسی مأموریت‌های آینده بشر برای ماه، مریخ و فراتر از آن کمک می‌کند.
برای اینکه فضاپیماها بتوانند به سفرهای دورتر و طولانی‌تر بروند، ما می‌بایست مایعات بسیار سرد را برای سیستم‌های تأمین سوخت و زندگی در فضا ذخیره و مورد استفاده قرار دهیم. "مأموریت سوختگیری رباتیک ۳"(RRM۳) برای انجام این کار به ایستگاه فضایی بین‌المللی پرتاب شد.
انتهای پیام
