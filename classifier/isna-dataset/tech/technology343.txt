"فالکون هوی" حامل یک فضاپیمای کوچک خواهد بود
قرار است در تاریخ ۲۴ ژوئن سال جاری، یک فضاپیمای سبک به نام "لایت‌سیل ۲"(LightSail ۲) از پایگاه فضایی "کندی" به فضا فرستاده شود.
به گزارش ایسنا و به نقل از انگجت، زمانی‌که موشک "فالکون هوی"(Falcon Heavy) شرکت "اسپیس ایکس"(SpaceX) دومین پرتاب خود به فضا را در تابستان تجربه کند، حامل فضاپیمای کوچک "LightSail ۲" خواهد بود.
در سال ۲۰۱۵ میلادی فضاپیمای "LightSail ۱" با موفقیت اولین پرواز آزمایشی خود را طی کرد.
حال برنامه‌ریزی شده که پرتاب "LightSail 2" در تاریخ ۲۴ ژوئن ۲۰۱۹ میلادی انجام شود و با استفاده از موشک "فالکون هوی" به فضا پرتاب شود.
این فضاپیما که به نوعی یک "بادبان خورشیدی" است، تنها با استفاده از نور خورشید به جلو حرکت می‌کند.
" LightSail ۲" شبیه یک بادبادک غول پیکر بوده و به عنوان راهی برای هدایت ماهواره‌ها در فضا با استفاده از نور خورشید پیش‌بینی شده است. به جای اینکه فضاپیما با سوخت‌های شیمیایی هدایت شود.
" LightSail ۲" فرصتی برای آزمایش بادبان‌های خورشیدی به حساب می‌آید.
"انجمن سیاره‌ای" که این فضاپیما را ساخته است، قصد دارد با استفاده از "LightSail" ماهواره‌های "کیوب‌ست" را در فضا به حرکت درآورد.
انتهای پیام
