ساخت حسگرهای پاستیلی برای سنجش نحوه جویدن کودکان!
پژوهشگران کره‌ای قصد دارند با استفاده از پاستیل، حسگرهایی ابداع کنند که به بررسی نحوه جویدن کمک می‌کند.
به گزارش ایسنا و به نقل از لوگان‌اسپیس، مهندسان الکترونیک قصد دارند برای بررسی نحوه جویدن کودکان، یک خوراکی جالب ارائه دهند. ایده آنها این است که با استفاده از پاستیل‌های خرسی، نوعی ابزار پزشکی ارزان‌قیمت ابداع کنند که بتواند فشار اعمال شده توسط دندان را اندازه بگیرد و نشانه‌های رشد کودک را مشخص کند.
"دونگهیون لی"(Donghyun Lee) و "بیلی چواهو" (Beelee Chuawho)، پژوهشگران "دانشگاه کره" (KU) باور دارند که این ایده، کارآمد خواهد بود زیرا ابزار متداول پزشکی اغلب هم برای کودکان و هم برای کودکان، آزار دهنده هستند.

لی در این باره گفت: ما در این پژوهش، کاربرد پاستیلهای خرسی را برای تشخیص نحوه جویدن نشان داده‌ایم. در این پژوهش، از پاستیل خرسی به عنوان مبدل استفاده شده و نیروی جویدن آرواره انسان نیز با مقاومت الکتریکی سنجیده شده است. ما توانسته‌ایم کاربرد بالینی این حسگر را با استفاده از سه بیمار انسان اثبات کنیم. ترکیب پاستیل و امکانات تشخیصی در این پژوهش، می‌تواند گام بزرگی برای ابداع ابزار کم‌هزینه با قابلیت خوارکی باشد که برای استفاده در کشورهای در حال توسعه، مناسب هستند و ضایعات پزشکی کمتری را نیز به همراه دارند.
انتهای پیام
