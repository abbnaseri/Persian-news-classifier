ستارگانی که ۱ میلیارد سال عمر دارند
"آژانس فضایی اروپا" درصفحه اینستاگرامی خود تصویر کهکشان "ان‌جی‌سی ۳۳۸۴" را با کاربران به اشتراک گذاشت.
به گزارش ایسنا، این تصویر نشان دهنده کهکشان "ان‌جی‌سی ۳۳۸۴"( NGC ۳۳۸۴) است که ویژگی‌های متعددی دارد.
این کهکشان از جمله کهکشان‌های "بیضوی" است که شکلی بیضی‌گون دارند و بازوهای مارپیچی در آنها دیده نمی‌شود.
شکل یکنواختی که در ساختار آنها وجود دارد نشانی از سن زیاد و پیری این کهکشان‌ها است.
درخشش این کهکشان‌ها به صورت پراکنده است و به ندرت نشانه‌هایی از تشکیل ستاره‌ها را از خود نشان می‌دهند.
در عوض ستارگان پیر در این‌گونه کهکشان‌ها وجود دارد. البته این ویژگی بر خلاف ویژگی کهکشان‌های مارپیچی از جمله کهکشان خانه ما یعنی "راه شیری" است که دارای جمعیت قابل توجهی از ستاره‌های جوان و ستاره‌های آبی در بازوی مارپیچی خود است.
کهکشان " NGC ۳۳۸۴" در مرکز خود ساختاری دیسک مانند را نشان می‌دهد که پر از ستاره است.
ستارگان قدیمی (مرکزی) این کهکشان حدود یک میلیارد سال عمر دارند.

انتهای پیام
