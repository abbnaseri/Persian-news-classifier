توسعه کسب و کار در استرالیا به مدد حضور دانشجویان خارجی در این کشور
حضور گسترده دانشجویان بین‌المللی در استرالیا باعث شده که در بیش از ۲۴۰ هزار شغل در این کشور مشغول به کار شوند.
به گزارش ایسنا و به نقل از یودبلیونیوز، سال گذشته دانشجویان خارجی که در استرالیا تحصیل می‌کنند، ۲۴ میلیارد دلار صرف هزینه گردشگری، غذا، مسافرت و مسکن کردند.
پول هنگفتی که توسط دانشجویان خارجی در استرالیا تزریق شد، از بیش از ۲۴۰ هزار شغل محلی و کسب و کار کوچک و خانگی حمایت کرد.
اطلاعات منتشر شده از اداره آمار استرالیا نشان می‌دهد که ارزش صادرات تحصیلات بین‌المللی به اقتصاد ملی استرالیا در سال ۲۰۱۷ میلادی ۳۰.۸ میلیارد دلار استرالیا بود که در سال ۲۰۱۸ میلادی به ۳۵.۸ میلیارد دلار استرالیا رسید که افزایش ۱۶ درصدی را نشان می‌دهد.
در سال ۲۰۱۹ میلادی، ۶۰۰ هزار دانشجوی خارجی در دانشگاه‌ها و کالج‌های استرالیا در حال تحصیل هستند که تعداد آن‌ها نسبت به سال گذشته ۱۲ درصد افزایش پیدا کرده است.
در ۵۴ سال گذشته تعداد دانشجویانی که تحصیلات تکمیلی خود را در خارج از کشور خود می‌گذارنند، از تعداد ۸۰۰ هزار نفر در اواسط دهه ۱۹۷۰ میلادی، به ۵ میلیون نفر در سال ۲۰۱۹ میلادی رسید.
انتهای پیام
