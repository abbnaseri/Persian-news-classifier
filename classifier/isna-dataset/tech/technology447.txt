منتخب تصاویر فضایی روزهای اخیر از نگاه "اسپیس"
پایگاه خبری "اسپیس" منتخبی از اخبار فضایی برتر روزهای اخیر را منتشر کرد.
به گزارش ایسنا و به نقل از اسپیس، پایگاه اسپیس منتخبی از اخبار فضایی برتر روزهای اخیر را منتشر کرده است
کپسول اوریون
ناسا قصد دارد در تاریخ دو ژوئیه سال جاری کپسول فضایی "اوریون"(Orion) را آزمایش کند.
نمونه اولیه این کپسول فضایی به موتورهای سقوط اضطراری مجهز است و هم‌اکنون در مرکز فضایی "جان اف کندی" در " کیپ کاناورال" قرار دارد.

ماه له‌شده
این تصویر شگفت‌انگیز که ماه کمی له‌شده به نظر می‌رسد، توسط "کریستینا کخ" فضانورد ناسا در ایستگاه فضایی بین‌المللی به ثبت رسیده است. وی این تصویر را در تاریخ ۲۴ مه ۲۰۱۹ میلادی به اشتراک گذاشت. یک هفته پس از زمانی که به ثبت رسیده بود.

شهرهای اروپایی
"دیوید سنت ژاک"(David Saint-Jacques) فضانورد آژانس فضایی کانادا که هم‌اکنون در ایستگاه فضایی بین‌المللی به سر می‌برد، تصویر شهرهایی از اروپا را از منظر این ایستگاه ثبت کرد.
در این تصویر یک شب بی‌ابر از آسمان اسپانیا و جنوب فرانسه رصد شده است.

کهکشان مارپیچ
تصویر جدیدی که از تلسکوپ فضایی "هابل" به ثبت رسیده است، نتیجه برخورد دو کهکشان است.
این برخورد کهکشانی ۳۰ میلیون سال نوری از ما فاصله دارد.
رصد هابل کهکشان مارپیچی "جی‌سی ۴۴۸۵"(NGC ۴۴۸۵) را نشان می‌دهد.

روز و شب از فضا
"کریستینا کخ" در تاریخ ۲۰ مه ۲۰۱۹ میلادی تصویری از زمین گرفت که به هنگامی به ثبت رسیده بود که ایستگاه فضایی بین‌المللی در نزدیکی مرز روز و شب بود.
انتظار می‌رود که این زن فضانورد نزدیک به یک سال را در فضا سپری کند.

انتهای پیام
