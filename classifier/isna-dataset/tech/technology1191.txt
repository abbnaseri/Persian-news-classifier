کشف دومین سیاره بدون ماده تاریک
محققان موفق به کشف دومین سیاره‌ای شدند که ماده تاریک ندارد.
به گزارش ایسنا به نقل از دیلی‌میل، "ماده تاریک" اسرارآمیزترین ماده موجود در کیهان است که تاکنون برای انسان‌ها شناخته شده است.
حال محققان به تازگی اعلام کرده‌اند که موفق به کشف دومین کهکشانی شده‌اند که ماده تاریک ندارد.
سال گذشته محققان دانشگاه "ییل" کهکشانی موسوم به " NGC ۱۰۵۲-DF۲" کشف کردند که تقریباً ماده تاریکی ندارد.
"پیتر ون دوکوم" محقق دانشگاه ییل سال گذشته اظهار کرده بود که تمامی کهکشان‌ها دارای ماده تاریک هستند و این ماده تاریک نشانی از چگونگی آغاز تشکیل یک کهکشان به حساب می‌آید.
ماده تاریک نوعی از ماده است که فرضیه وجود آن در اخترشناسی و کیهان‌شناسی ارائه شده تا پدیده‌هایی را توضیح دهد که به نظر می‌رسد ناشی از وجود میزان خاصی از جرم‌هایی باشند که از جرم موجود مشاهده شده در جهان بیشتر است.
ماده تاریک به‌طور مستقیم با استفاده از تلسکوپ قابل مشاهده نیست، مشخصاً مادهٔ تاریک، نور یا سایر امواج الکترومغناطیسی را به میزان قابل توجهی جذب یا منتشر نمی‌کند. به بیان دیگر ماده تاریک به سادگی ماده‌ای است که واکنشی نسبت به نور نشان نمی‌دهد.
حال محققان دومین کهکشان از این نوع را کشف کرده‌اند. این کهکشان جدید " DF۴" نام گرفته و دارای ماده تاریک کم و یا به نوعی بدون ماده تاریک است.
این کهکشان جدید ۱۰۰ یا هزار برابر کمتر از کهکشان ما یعنی "راه شیری" ستاره دارد.
محققان اظهار کرده‌اند که از این پس به جست‌و جوی کهکشان‌هایی بدون ماده تاریک ادامه خواهند داد.
نتایج این پژوهش در مجله " The Astrophysical Journal Letters" انتشار یافت.
انتهای پیام
