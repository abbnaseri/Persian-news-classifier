ابداع دانشگاه چینی برای جلوگیری از کپی‌کاری در پایان‌نامه‌ها
به تازگی در دانشگاه فناوری "هونان"( Hunan) قانونی اعمال شده که پایان‌نامه‌هایی با متن تکراری پذیرفته نمی‌شوند. 
به گزارش ایسنا و به نقل از یودبلیو نیوز، از ماه مه دانشجویان این دانشگاه فرصت دارند که پایان‌نامه نهایی خود را با یک پایگاه داده‌ای آنلاین چک کنند تا ببینند چه میزان از محتوای هر مقاله، از مقالات منتشر شده موجود کپی شده است.
استفاده از این سرویس رایگان بوده و پیشنهاد می‌شود که هر بررسی قبل از ارائه رسمی مقالات انجام شود.
اگر محتوای پایان‌نامه دانشجو دوره کارشناسی، بیش از ۳۵ درصد تکراری باشد، پایان‌نامه وی به صورت اتوماتیک پذیرفته نمی‌شود.
دانشگاه "هونان" در زمره دانشگاه‌هایی است که در حال افزایش چنین ابزارهایی است تا سرقت ادبی را در دانشگاه کاهش دهد.
ضوابط و معیارهای پایان‌نامه‌های تکراری برای دانشجویان تحصیلات تکمیلی سختگیرانه‌تر است و در دانشگاه‌های مختلف، اگر میزان متن کپی شده ۱۰ تا ۲۰ درصد باشد، پایان‌نامه‌های آنها پذیرفته نخواهد شد.
"ما لیانگ" دانشیار دانشگاه "رنمین"(Renmin) گفت: مقاله‌های کپی شده نباید در مؤسسات آموزش عالی اجازه پذیرش داشته باشند.
وی افزود، این استانداردها اصلاً نباید وجود داشته باشند و باید میزان آن‌ها به صفر برسد.
انتهای پیام
