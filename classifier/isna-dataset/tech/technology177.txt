سریع‌ترین جت‌پک جهان رونمایی شد+فیلم
یک دانشجوی انگلیسی اخیراً از سریع‌ترین جت‌پک جهان که می‌تواند سرعتی معادل ۵۰ مایل(۸۰ کیلومتر) در ساعت داشته باشد و تا ۱۰ هزار فوت ارتفاع گیرد، رونمایی کرد.
به گزارش ایسنا و به نقل از دیلی میل،"سام راجرز"(Sam Rogers) ۲۳ ساله دانشجوی رشته تولید محصولات و فناوری "دانشگاه لافبورو"(Loughborough University) انگلستان با استفاده از فناوری چاپ ۳ بعدی موفق به تولید سریع‌ترین جت‌پک جهان شده است.
این دانشجو با صرف هزینه ۴۳۳ هزار دلار موفق به توسعه این جت‌پک شده است. "جت‌پک" یا "کوله‌جِت"(Jet pack) که می‌شود آن را کوله پشتی پرتابی یا کوله پشتی جهشی نیز ترجمه کرد وسیله‌ای است که معمولاً به پشت بسته می‌شود و توسط فشار گاز به پرواز در می‌آید.
همانطور که در فیلم منتشر شده قابل مشاهده است راجرز در مقابل دیدگان دانشجویان دانشگاه لافبورو توسط جت پک در آسمان پرواز می‌کند.
پنج "موتور توربوجت"(turbojet engine) که بر روی لباس مذکور تعبیه شده‌اند از فولاد، آلومینیوم و نایلون ساخته شده‌اند. قدرت این جت پک ۱۰۰۰ اسب بخار است.
شرکت "صنایع گرویتی"(Gravity industries) که این جت‌پکها را تولید می‌کند پیشتر از جت‌پکهایی که می‌توانند سرعتی معادل ۳۲ مایل در ساعت داشته باشد رونمایی کرده است. اما آقای راجرز طی پروژه خود موفق شده به سرعت ۵۰ مایل(۸۰ کیلومتر) در ساعت برسد.
آقای راجرز در این باره گفت: پنج موتور تعبیه شده بر روی این لباس گرچه کمی سنگین است اما تجربه جالبی است. من این لباس را با استفاده از فناوری چاپ سه‌بعدی تولید کرده‌ام.
موتورهای توربوجت مذکور که بر روی بازوها و پشت فرد قرار می‌گیرد، هر کدام وزنی حدود ۵۰ پوند(۲۲ کیلوگرم) دارند.
البته راجرز در آینده قصد دارد جت پکی پرسرعت‌تر، قوی‌تر و کم وزن تر از جت‌پک کنونی توسعه دهد.









مرورگر شما از ویدئو پشتیبانی نمی‌کند.
   فایل آن‌را از اینجا دانلود کنید: 
  video/mp4


انتهای پیام
