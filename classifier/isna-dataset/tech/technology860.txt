"ونگوگ" دوباره متولد شد!
محققان اخیراً موفق به توسعه هوش مصنوعی شده‌اند که می‌تواند همانند شاگرد نقاشان معروفی چون "ون گوگ"(Van Gogh) و "یوهانس فرمیر"(Johannes Vermeer) عمل کرده و آثار آنها را دوباره خلق کند.
به گزارش ایسنا و به نقل از دیلی‌میل، الگوریتم مذکور از تکنیک‌های یادگیری عمیق برای انجام برخی کارهای هنرمندان مانند نحوه قرار دادن قلمو بر بوم و یا ترکیب کردن رنگ‌ها، چگالی و اندازه هر رنگ استفاده می‌کند.
پس از رسیدن به یک رویکرد مشخص، هوش مصنوعی می‌تواند براساس عکس‌هایی که به او داده شده، آثار جدیدی را خلق کند.
این الگوریتم که "PaintBot" نامگذاری شده، توسط گروهی از پژوهشگران "دانشگاه مریلند"، "آزمایشگاه هوش مصنوعی ByteDance AI و Adobe " طراحی و توسعه داده شده است.
این الگوریتم ابتدا سبک مورد نظر یک هنرمند مشخص را یاد گرفته و سپس می‌تواند حتی اثر "شب پر ستاره" ('The Starry Night') ونگوگ باشد را دوباره خلق کند.
" PaintBot "نه تنها می‌تواند کار هنرمندان مختلف را کپی کند، بلکه می‌تواند آثار جدیدی براساس تصاویری که در آثار هنرمندان است تولید کند.
PaintBot از تکنیک شناخته شده به نام "یادگیری تقویتی"(reinforcement learning) استفاده می‌کند که طی آن این الگوریتم از روش آزمون و خطا برای بهتر تولید کردن آثار خود استفاده می‌کند.
حدود شش ساعت طول می‌کشد تا PaintBot سبک هر نقاش را یاد بگیرد و هنگامی که هوش مصنوعی به تکنیک خاص هر هنرمند، تسلط پیدا کرد، سپس الگوریتم از آنچه آموخته است تنها در مدت ۵ دقیقه یک نقاشی جدید تولید می‌کند.
اگرچه فیلترهایی وجود دارند که می‌توانند عکس‌های دیجیتال را به نقاشی تبدیل کنند اما نقاشی‌هایی که PaintBot تولید می‌کند، واقعی‌تر به نظر می‌رسند چرا که او در حین نقاشی کردن حرکات قلمو مخصوص به خود را دارد.
انتهای پیام
