اپل ۲۰۰۰ نیرو استخدام می‌کند
شرکت "اپل" تا پنج سال آتی دو هزار شغل را به مشاغل این شرکت در سیاتل اضافه خواهد کرد.
به گزارش ایسنا و به نقل از انگجت، اپل قصد دارد تعداد افراد استخدامی خود در پایگاه جدیدش در شهر سیاتل را دو برابر کند.
این شرکت شب گذشته اعلام کرد که تا سال ۲۰۲۴ میلادی دو هزار شغل را برای این شهر ایجاد خواهد کرد.
نقش‌های جدیدی که به این کارکنان محول خواهد شد روی سخت افزار و نرم‌افزار تمرکز می‌کند و تأثیرات نیروی کار موجود در اپل را پنج برابر خواهد کرد.
حداکثر ۵۰۰ نفر در مرکز "اپل" در سیاتل مشغول به کار هستند و غالباً روی فروشگاه‌های تک‌فروشی و مراکز یادگیری ماشین تمرکز دارند.
از آنجا که سیاتل در ایالت واشنگتن قرار دارد، این توسعه نیروی کار، حضور اپل در واشنگتن را پررنگ‌تر خواهد کرد درست در کنار رقبای بزرگی همچون آمازون و مایکروسافت قرار خواهد داد.
همچنین اپل خانه‌های سازمانی این افراد استخدامی را در منطقه‌ای در سیاتل انتخاب کرده است که فاصله کمی با دانشکده اصلی آمازون دارد.
گوگل و فیسبوک هم قصد دارند حضور خود در این منطقه را افزایش دهند.
این غول‌های فناوری فروشگاه‌هایی را هم در نزدیکی یکدیگر برپا می‌کنند تا همواره حواسشان به کارهای یکدیگر باشد و از رقابت با هم عقب نمانند.
انتهای پیام
