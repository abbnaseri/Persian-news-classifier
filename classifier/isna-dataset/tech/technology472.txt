پیتزاها اسکن می‌شوند+فیلم
یک شرکت تحویل فست فود، برای کنترل کیفیت پیتزاها، از دستگاه اسکنر هوش مصنوعی استفاده می‌کند.
به گزارش ایسنا و به نقل از گیزمگ، شاید برای همه ما اتفاق افتاده باشد که در فست‌فودها پیتزایی سفارش داده‌ایم که ظاهر واقعی آن با عکس آن در منو متفاوت بوده است.
شرکت تحویل غذای "دومینو"(Domino) ویژگی جدیدی را معرفی کرده که این تفاوت را از بین می‌برد.
"دومینو" اخیراً برای کنترل کیفیت پیتزاها از "هوش مصنوعی" استفاده می‌کند.
این فناوری در قالب دستگاه اسکنری به کار گرفته شده که "DOM Pizza Checker" نام دارد و در قسمت بالای بخش برش پیتزا گذاشته شده است.
یعنی قبل از تحویل پیتزا به دست مشتری و در آخرین مرحله از کار، پیتزا با استفاده از "هوش مصنوعی" اسکن می‌شود.

این دستگاه اسکنر می‌تواند بر اساس نوع پیتزا، آن را شناسایی، تجزیه و تحلیل و درجه‌بندی کند.
فرآیند مذکور با تصویربرداری از پیتزا و قیاس آن با حجم بزرگی از داده‌های ذخیره شده از پیتزایی که باید باشد، صورت می‌گیرد.
اگر دستگاه تشخیص بدهد که بخشی از پیتزا کیفیتی مساعد ندارد، پیتزا مرجوع و یک پیتزای جدید پخته و جایگزین آن می‌شود.
شرکت "دومینو" گفته که این فناوری به مرور زمان بهبود خواهد یافت و ویژگی‌های جدیدی به آن افزوده خواهد شد که از میان آن‌ها می‌توان به ارسال عکس پیتزای واقعی به مشتری اشاره کرد.
این فناوری هم‌اکنون در کشورهای "استرالیا" و "نیوزلند" در حال استفاده است.


مرورگر شما از ویدئو پشتیبانی نمی‌کند.
   فایل آن‌را از اینجا دانلود کنید: 
  video/mp4


انتهای پیام
