گوگل به داشتن هوایی سالم‌تر کمک می‌کند
گوگل قصد دارد اطلاعات حاصل شده توسط خودروهای " Street View " را با دانشمندان به اشتراک بگذازد.
به گزارش ایسنا و به نقل از انگجت، چند سالی است که گوگل پروژه "ایر ویو" را انجام می‌دهد که به کنترل کیفیت هوا بپردازد.
گوگل در این پروژه خودروهایی را راه‌اندازی کرده است که اطلاعاتی راجع به کیفیت هوا جمع‌آوری می‌کنند.
این خودروها به عنوان بخشی از برنامه گوگل برای سنجش آلودگی هوا در سراسر جهان، بیش از سه سال در کالیفرنیا فعالیت کردند و کیفیت هوای این شهر را سنجیدند.
حال گوگل اعلام کرده که دانشمندان می‌توانند اطلاعات به دست آمده از کیفیت هوای این شهر را دریافت کنند. البته باید گفت تمام اطلاعات حاصل شده در دسترس عموم قرار نمی‌گیرد.
در پروژه "ایر ویو"( Air View) گوگل در سال ۲۰۱۲ میلادی در ابتدا خودروهای " Street View" را به حسگرهای آلودگی هوا" مجهز کرد و در " اوکلند" کالیفرنیا راه اندازی نمود.
گوگل با شرکت" "آکلیما"(Aclima) که حسگرهای کیفیت هوا متصل به اینترنت می‌سازد، همکاری کرد و مناطق استفاده از خودرو را توسعه بخشید.
این حسگرها می‌توانند گازهای گلخانه‌ای، ذرات جامد، اوزون، نیتروژن دی‌اکسید و غیره را شناسایی کنند.
گوگل در حال حاضر این پروژه را در شهرهایی از قبیل کپنهاک، آمستردام، هوستون، لندن و … نیز پیگیری کند و قصد دارد تا اواخر سال ۲۰۱۹ میلادی پروژه "ایرویو"را در آسیا، آفریقا و آمریکای جنوبی گسترش دهد و ۵۰ خودرو مجهز به حسگر را تولید کند.
انتهای پیام
