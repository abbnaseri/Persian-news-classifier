"دراگون" به ایستگاه فضایی بین‌المللی متصل شد+فیلم
"ایلان ماسک" رئیس اسپیس‌ایکس در صفحه کاربری خود در توئیتر با انتشار این تصویر خبر از اتصال سفینه دراگون به ایستگاه فضایی بین المللی را داد.
به گزارش ایسنا، شرکت فضایی خصوصی اسپیس‌ایکس روز شنبه سفینه خود موسوم به دراگون(Dragon) را راهی فضا کرد.
کپسول دراگون پس از این پرتاب و اتصال موفق به ایستگاه فضایی بین‌المللی اکنون می‌تواند ۱۸۰ کیلوگرم تجهیزات و غذا خود را تخلیه کند.
اسپیس‌ایکس پس از چندین تعویق برای اولین بار کپسول حمل خدمه خود موسوم به "دراگون"(Dragon) را آزمایش کرد و آن را از سکوی پرتاب ۳۹A در کیپ کاناورال فلوریدا راهی فضا کرد.
این یک پرتاب بدون سرنشین است که با یک موشک فالکون ۹ به پرواز درآمد و این موشک نیز مانند دفعات قبل به سلامت بر روی یک کشتی وسط اقیانوس فرود آمد.
این کپسول همچنین حامل یک مانکن فضانورد است که "ایلان ماسک" رئیس اسپیس‌ایکس آن را "ریپلی"(Ripley) نامیده است و دارای حسگرهایی اطراف سر، گردن و ستون فقرات خود برای جمع‌آوری داده‌ها قبل از سفر فضانوردان واقعی در ماه ژوئیه است.
دراگون ۸ مارس به زمین بازخواهد گشت و در اقیانوس اطلس فرود خواهد آمد.

مرورگر شما از ویدئو پشتیبانی نمی‌کند.
فایل آن‌را از اینجا دانلود کنید: video/mp4

انتهای پیام
