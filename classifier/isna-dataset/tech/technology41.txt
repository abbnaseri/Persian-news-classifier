شناسایی خوشه‌های کهکشانی با هوش مصنوعی
محققان یک مدل هوش توسعه داده‌اند که به ستاره‌شناسان کمک می‌کند خوشه‌های کهکشانی را پیدا کنند.
به گزارش ایسنا و به نقل از سی‌نت، یک خوشه کهکشانی از سه بخش تشکیل شده است؛ "کهکشان‌هایی که دارای میلیاردها ستاره‌اند"، "گاز داغ بین کهکشان‌ها" و "ماده تاریک" که ماده‌ای با هویتی مرموز است که بیش‌ترین جرم کهکشان را تشکیل می‌دهد.
برای درک بهتر این مطلب می‌توان گفت: کهکشان راه شیری که کهکشان خانه ماست، میزبان حدود ۲۵ میلیارد ستاره است.
از آنجا که خوشه‌های کهکشانی میلیون‌ها سال نوری از ما فاصله دارند، تشخیص و شناسایی آن‌ها امری دشوار است.
در این راستا، محققان دانشگاه "لنکستر"(Lancaster) یک سیستم هوش مصنوعی ساخته‌اند که می‌تواند بسیار سریع‌تر از انسان، خوشه‌های کهکشانی را پیدا کند.
محققان دریافته‌اند که معیار اصلی و شیرازه خوشه‌های کهکشانی، ماده تاریک است. بنابراین دانش بیشتر راجع به آن‌ها می‌تواند به دانشمندان کمک کند که خواص مرموز ماده تاریک و انرژی تاریک را دریابند.
سیستم هوش مصنوعی ساخت محققان دانشگاه لنکستر طوری آموزش دیده شده که می‌تواند در میان تصاویر رنگی جست‌وجو کند تا خوشه‌های کهکشانی را شناسایی کند.
انتهای پیام
