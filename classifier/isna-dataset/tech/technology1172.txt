سفارش پیتزا با ضبط ماشین!
یکی از معروف‌ترین برندهای عرضه پیتزا در آمریکا به دنبال این است تا این امکان را برای شهروندان فراهم کند که بتوانند با سیستم صوتی و تصویری خودروی خود پیتزا سفارش دهند.
به گزارش ایسنا و به نقل از انگجت، پیتزافروشی مشهور "دومینو"(Domino) می‌خواهد کاری کند تا مردم بتوانند از طریق هر وسیله قابل تصور، پیتزا سفارش دهند و در جدیدترین تلاش در حال دستیابی به فراهم کردن امکان سفارش پیتزا با سیستم صوتی و تصویری خودرو است.
این برند با همکاری شرکت "Xevo" در حال کار بر روی اپلیکیشنی است که می‌تواند با استفاده از سیستم سرگرمی خودرو و بدون نیاز به یک گوشی هوشمند سفارشات پیتزای مردم را دریافت کند.
با این برنامه کاربران می‌توانند بدون اینکه حواسشان پرت شود، به راحتی پیتزا سفارش دهند و یا آخرین سفارش خود را تکرار کنند. همچنین در صورتی که کاربر یک سفارش نیاز به توضیح داشته باشد امکان برقراری تماس با انتخاب گزینه سفارش تلفنی وجود دارد.
اگرچه دومینو هنوز اطلاعات جزئی را مخابره نکرده است، اما احتمال دارد که سفارش از برندهای دیگر نیز با این برنامه امکان‌پذیر باشد.
پیش‌بینی می‌شود که این فناوری در سال ۲۰۱۹ روی میلیون‌ها خودرو در دسترس قرار بگیرد.
در هر صورت این برنامه می‌تواند مفیدتر از چیزی باشد که تصور می‌شود. معمولاً افراد ترجیح می‌دهند به منظور صرفه‌جویی در وقت در راه بازگشت به خانه سفارش غذا دهند و این برنامه این کار را تسهیل می‌کند.
انتهای پیام
