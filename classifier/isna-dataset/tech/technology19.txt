خانه ما ویژه است!
ناسا به عنوان عکس روز خود تصاویری زیبا از زمین را با کاربران به اشتراک گذاشت.
به گزارش ایسنا، فضانوردان مأموریت "اکسپدیشن ۶۰"(Expedition ۶۰) که تعداد آنها سه تن و هم‌اکنون در ایستگاه فضایی بین‌المللی مستقر هستند، تصاویری بسیار زیبا از زمین ثبت کردند و گوشه‌ای کوچک از ویژگی‌های آن را به تصویر کشیدند.
ناسا در رابطه با این تصاویر نوشت: زمین ویژه است و تنها مکان در کیهان است که زندگی در آن جریان دارد.
این فضانوردان مستقر در فضا منتظر ۳ عضو جدید هستند که همزمان با پنجاهمین سالگرد مأموریت "آپولو ۱۱" و در تاریخ ۲۰ ژوئیه به فضا اعزام خواهند شد.
کارهای علمی این فضانوردان نه‌تنها به درک بهتر بشر از فضا کمک می‌کند، بلکه می‌تواند برای داشتن زندگی مطلوب‌تر در زمین هم مفید باشد.







انتهای پیام
