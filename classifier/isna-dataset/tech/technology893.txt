ساعت اپل ۶ ماه بعد از افتادن در اقیانوس هنوز کار می‌کند!
"رابرت بینتر" ساعت هوشمند اپل خود را شش ماه پیش در حال موج‌سواری در کالیفرنیا در آب گم کرد، اما این ساعت به تازگی در حالی پیدا شده که هنوز هم کاملاً سالم است و کار می‌کند.
به گزارش ایسنا و به نقل از تک‌تایمز،"رابرت بینتر"(Robert Bainter) موج‌سوار اهل جنوب کالیفرنیا است چند ماه پیش اپل واچ خود را حین موج‌سواری از دست داد و ساعت هوشمندش در اقیانوس غرق شد. حالا این ساعت پس از گذشت ماه به او برگردانده شده و کاملاً سالم است.
این موج سوار ساعت هوشمند خود را در دریا از دست داد، سپس از روی کنجکاوی با آن ارتباط برقرار کرد. در کمال تعجب ساعت هوشمند اپل قادر به مقاومت در شرایط سخت اقیانوس بود و کارایی خود را از دست نداده بود.
"بینتر" در مصاحبه‌ای گفت: این از خوش شانسی من بود. من اغلب از آن هنگام موج سواری برای تشخیص سرعت استفاده می‌کنم.
بینتر در ساحل هانتینگتون در تعطیلات آخر سال در حال لذت بردن از موج سواری بود که ساعتش از دستش افتاد و در دریا غرق شد.
او یک ساعت دنبال ساعتش گشت اما فایده نداشت. سپس به فکرش آمد که از برنامه Find My Phone مخصوص گوشی‌های اپل استفاده کند. او از این برنامه برای فعال شدن حالت گم شدن اپل واچ استفاده کرد. هنگامی که این حالت فعال شود، ساعت نام مالک و شماره تلفن وی را نمایش می‌دهد.

بنابراین بینتر امید خود را از دست داد و یک اپل واچ جدید خرید. تا اینکه یک شماره ناشناس با او تماس گرفت.
بینتر در کمال تعجب با صدای مردی مواجه شد که می‌گفت: سلام، اگر نام شما رابرت بینتر است و اپل واچ خود را گم کرده‌اید یک نشانه به من بدهید تا آن را به شما تحویل دهم.
گویا این شخص در حال قدم زدن در ساحل و تماشای صدف‌ها بوده که متوجه اپل واچ افتاده روی ساحل می‌شود. حدود ۵ کیلومتر دورتر از جایی که بینتر آن را گم کرده بود.
اپل واچ بینتر در حالی به دستش رسید که کاملاً سالم بود و کار می‌کرد و فقط صفحه نمایش آن به دلیل افتادن در آب شور کمی بخار کرده بود.
بینتر گفت که ساعت هوشمندش سالم است و تمام اطلاعات و برنامه‌ها دست نخورده باقی مانده‌اند. بنابراین ساعت هوشمند اپل از یک سفر چند ماهه در اقیانوس جان سالم به در برده است.
ساعت‌های هوشمند اپل از همان نسل اول ضد آب بودند، اما فرو بردن و غوطه‌ور کردن آنها در آب توصیه نمی‌شد. اما از سری ۲ تا سری ۴ برای فعالیت در آب مانند شنا در استخر کم عمق یا اقیانوس مانعی ندارند.
اپل واچ خود را به عنوان یک دستگاه ناظر بر سلامت جا انداخته است. این دستگاه می‌تواند تمرینات ورزشی کاربران را دنبال و میزان کالری مصرفی و سوخته شده را محاسبه کند. همچنین می‌تواند میزان ضربان قلب و تعداد گام‌های کاربر را بشمارد.
ساعت هوشمند اپل یک حسگر قلب الکتریکی دارد که می‌تواند انواع مختلفی از معیارهای سلامت و علائم حیاتی را اندازه‌گیری کند و آخرین سری از آنها در قالب سری ۴ نیز دارای ویژگی‌های سلامتی بسیار بیشتری است.
انتهای پیام
