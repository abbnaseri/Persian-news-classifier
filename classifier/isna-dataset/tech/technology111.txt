پدیده "نزدیک به مرگ" چیست و چند نفر آن را تجربه کرده‌اند؟
تجربه نزدیک به مرگ(NDE) پدیده‌ای است که افرادی که حوادث خطرناک مانند تصادفات رانندگی، حملات قلبی و حتی زایمان را تجربه کرده‌اند، آن را گاهاً حس می‌کنند.
به گزارش ایسنا، یک مطالعه جدید نشان می‌دهد که "تجربه نزدیک به مرگ"(near death experience) با یک پدیده دیگر به نام "رؤیای شفاف "(lucid dreaming) مرتبط است.
تجربه نزدیک مرگ یک تجربه شخصی است که ممکن است شامل احساساتی مثل احساس خروج روح از بدن، احساس شناور بودن، سکوت کامل، تجربه از هم پاشیدگی، دیدن تونل، دیدن نور، دیدن بستگان فوت‌شده و غیره باشد.
در حالی که این پدیده نادر است اما مطالعه جدید پژوهشگران "دانشگاه کپنهاگ"(University of Copenhagen) دانمارک نشان می‌دهد که اکثریت مردم این پدیده را تجربه کرده‌اند. بنابراین مطالعه، از هر ۱۰ فرد، یک فرد این پدیده را تجربه کرده است.
افرادی که این پدیده را تجربه کرده‌اند، نظرات متفاوتی درباره این موضوع دارند، برخی از آنها معتقدند تجربه نزدیک به مرگ مانند این است که در حال مرگ هستند و یک حس آرامش را تجربه می‌کنند اما برخی دیگر بر این باورند این پدیده گیج کننده است و حس خوشایندی نسبت به این پدیده ندارند. برخی دیگر نیز آن را بسیار ترسناک و همانند خودکشی توصیف کرده‌اند.
طی این مطالعه پژوهشگران اظهار کرده‌اند "تجربه نزدیک به مرگ"(near death experience) با پدیده "رؤیای شفاف"(lucid dreaming) مرتبط است.
رؤیای شفاف به رؤیایی اطلاق می‌شود که در آن فرد از این واقعیت که در حال دیدن رؤیا است، آگاهی دارد. در رؤیای شفاف، فرد توانایی کنترل محیط فیزیکی را ندارد ولی به صورت آگاهانه روی رؤیای خود کنترل داشته و حتی می‌تواند صحنه رؤیا را به میل خود تغییر دهد. به همین دلیل در رؤیای شفاف بسیاری از فانتزی‌ها و غیرممکن‌ها می‌توانند قابل تجربه باشند.
افرادی که پدیده نزدیک به مرگ را تجربه کرده‌اند بر این باورند همانند رؤیای شفاف طی این پدیده آنها حس کرده‌اند روح آنها از تن جدا شده است و ارتباطشان با دنیای فیزیکی قطع شده است. طی این مطالعه پژوهشگران دریافتند شمار زیادی از افرادی که پدیده نزدیک به مرگ را تجربه کرده‌اند رؤیای شفاف را نیز تجربه کرده‌اند.
دکتر "دنیل کاندزیلا"(Daniel Kondziella) متخصص مغز و اعصاب و پژوهشگر ارشد این مطالعه گفت: ما طی این مطالعه دریافتیم که دو پدیده "تجربه نزدیک به مرگ" و "رؤیای شفاف" ممکن است با هم ارتباط داشته باشند. ما پیش از این ارتباط تجربیات نزدیک به مرگ را با حرکت سریع چشم در خواب تأیید کرده بودیم.
در وضعیت‌های تهدیده کننده زندگی، حتی اگر بدن نمرده باشد، مغز به نحوی عمل می‌کند که گویی بدن مرده است که البته یک واکنش علمی پشت این موضوع نهفته است. این واکنش به وجود آمده در موقعیت‌های ناگهانی و غیرمترقبه ناشی از رؤیای شفاف است زیرا مغز ما در زمان وجود مشکل یک مکانیسم دفاعی دارد.
این مطالعه در "انجمن عصب‌شناسی آکادمی اروپا"(European Academy of Neurology Congress) ارائه شده است.
انتهای پیام
