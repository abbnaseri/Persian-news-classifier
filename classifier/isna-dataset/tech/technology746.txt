تصاویر خورشید در روز گذشته
" رصدخانه پویایی‌شناسی خورشید" ناسا توانسته تاکنون تصاویری از خورشید فراهم آورد که دیدن آنها در گذشته ممکن نبوده است.
به گزارش ایسنا، ناسا به عنوان عکس روز خود تصاویری را منتشر کرد که " رصدخانه پویایی‌شناسی خورشید" (SDO) آن‌ها رصد کرده است.
رصدخانه پویایی‌شناسی خورشید از تاریخ ۱۱ فوریه سال ۲۰۱۰ میلادی مأموریت رصد خورشید را داشته و عکس‌هایی با ۱۳ طول موج گوناگون و با وضوح بالا را به ثبت رسانده است.
هر طول موج یک جنبه منحصر به فرد از جو خورشید را نشان می‌دهد. از سطح خورشید گرفته تا تاج آن.
این تلسکوپ در زمان پرتاب با وزن کلی ۳ هزار و ۱۰۰ کیلوگرم توسط موشک" اتلس ۵" از پایگاه پرتاب "کیپ کارناوال" به فضا رفت.
طول کلی این تلسکوپ در امتدادی که رو به خورشید است در حدود ۴٫۵ متر است.
تصاویری که شاهد هستید، مربوط به رصد دیروز " رصدخانه پویایی‌شناسی خورشید" در بازه زمانی یک ساعته از خورشید هستند.









انتهای پیام
