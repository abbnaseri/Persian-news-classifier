تاج خورشیدی را چه زمانی می‌توان دید؟
به گفته پژوهشگران فقط در تاریکی زودگذر یک خورشیدگرفتگی کامل، نور تاج خورشیدی به راحتی قابل مشاهده است.
به گزارش ایسنا، "تاج خورشیدی" (corona) بیرونی‌ترین لایه خورشید است. دمای تاج خورشیدی حدود ‎۱۰ به توان ۶ درجه کلوین است.
تاج خورشیدی گسترده که بیرونی‌ترین لایه خورشید است به طور معمول توسط قرص روشن خورشیدی پوشیده شده است و این موضوع از آن تصویری جذاب ساخته است.
دیدن جزئیات ظریف تاج خورشیدی به دلیل روشنایی آن کار آسانی نیست و حتی عکسبرداری از آن نیز دشوار است.
تاج خورشیدی همچنین منبع تولید بادهای خورشیدی است که جریان‌های ثابتی از ذرات باردار هستند که از خورشید منتشر می‌شوند و در سراسر منظومه شمسی جریان دارند. از آنجا که باد خورشیدی می‌تواند مدارهای ارتباطی و ناوبری در مدار اطراف زمین را مختل کند، دانشمندان امیدوارند از داده‌های کاوشگر خورشیدی پارکر برای درک بهتر این بادهای خورشیدی و منبع آنها استفاده کنند.
تاج خورشیدی به صورت لایه‌های پیچیده و سوزان درخشان دیده می‌شوند. در تصویر مذکور صدها ستاره که روشنایی آنها کمتر از ۱۱ قدر است در پشت ماه و خورشید دیده می‌شوند. مریخ در دورترین ناحیه سمت راست تصویر قرار دارد و به سختی قابل مشاهده است.
خورشید گرفتگی بعدی در دوم ژوئیه رخ می‌دهد و افراد ساکن شیلی و آرژانتین می‌توانند هنگام غروب، تاج خورشیدی را که به صورت یک نوار نازک درخواهد آمد، مشاهده کنند.
انتهای پیام
