خبری خوش برای افرادی که اهل پیاده‌روی هستند
محققان دانشگاه "بوستون"معتقدند که ورزش منظم هموچون پیاده‌روی می‌تواند آمادگی ذهنی و فیزیکی شما را افزایش داده و خطر ابتلا به زوال عقل را کاهش دهد. 

به گزارش ایسنا و به نقل از دیلی‌میل، مطالعه محققان نشان می‌دهد که افرادی که فعالیت فیزیکی زیادی دارند، حتی اگر مانند یک پیاده‌روی فعالیتی سبک باشد، فرآیند پیری ذهن در آن‌ها به آهستگی پیش خواهد رفت و با احتمال کمتری به بیماری‌های زوال عقل دچار خواهند شد.
محققان " سرویس سلامت همگانی " انگلیس معتقدند که این خبر، برای افرادی که قادر به دویدن نیستند و به جای آن بیشتر پیاده‌روی می‌کنند خبری خوشحال کننده محسوب می‌شود.
نتایج یافته‌های جدید این محققان انگلیسی حاکی از آن است که ورزش کردن منظم حتی اگر کمتر از ۲ ساعت و نیم در هفته باشد، اثرات مطلوب خود در کاهش ابتلاء به بیماری‌های زوال عقل را خواهد داشت.
به طور میانگین هر یک ساعت ورزش اضافه‌تر در میانگین کل هفته مغز را ۱.۱ سال جوان‌تر می‌کند.
محققان دانشگاه "بوستون" داده‌های مربوط به یک پژوهش در مورد سلامت قلب در آمریکا را مورد بررسی قرار دادند تا مزایای ورزش کردن در مورد زوال عقل را دریابند.
بنابراین کسی که هر هفته سه ساعت ورزش می‌کند، می‌تواند به مرور زمان مغز خود را ۳ سال جوان‌تر از سن واقعی خود کند.
محققان دانشگاه بوستون راجع به مزایای دیگر ورزش کردند گفتند که این فعالیت فیزیکی معمولاً اضطراب را کاهش می‌دهد و وضعیت خواب افراد را بهبود می‌بخشد که این دو امر به داشتن ذهنی سالم و قدرت تفکر بهتر کمک می‌کنند.
انتهای پیام
