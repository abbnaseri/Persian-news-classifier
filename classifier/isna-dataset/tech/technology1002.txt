ادغام ۲ ستاره نوترونی را ببینید
اخیراً تصویری منتشر شده است که پژوهشگران احتمال می‌دهند تصویر ادغام "دو ستاره نوترونی"(neutron stars) باشد.
به گزارش ایسنا، همانطور که در تصویر مشاهده می‌کنید، این رویداد احتمالاً به ادغام ۲ ستاره نوترونی اشاره می‌کند.
ستاره نوترونی هسته فروپاشی‌شده یک ستاره بزرگ است که پیش از فروپاشی جرم آن در مجموع بین ۱۰ تا ۲۹ جرم خورشیدی بوده است. ستاره‌های نوترونی کوچک‌ترین و متراکم‌ترین ستارگانی هستند که تاکنون شناخته شده‌اند. هنگامی که ستاره پرجرمی به شکل ابرنواختر منفجر می‌شود، گاهی هسته آن می‌تواند سالم و برجا بماند.
تصویر شگفت‌انگیز فوق ادغام دو ستاره نوترونی توسط "تلسکوپ پرتو ایکس چاندرا" (Chandra X-ray Observatory) ثبت شده است. ستاره‌های نوترونی یاد شده حدود ۶.۶ میلیارد سال نوری از زمین فاصله دارند.
انفجار نوری اشعه ایکس از یک منبع به نام" XT۲ "می‌تواند به دانشمندان در درک چگونگی ایجاد ستاره‌های نوترونی کمک کند.

انتهای پیام
