نمایشگاه "سی. ای.اِس آسیا ۲۰۱۹" را چه کسانی آغاز خواهند کرد؟
نمایشگاه "سی. ای.اِس آسیا 2019"(CES Asia 2019) ماه آینده در شانگهای چین برگزار می‌شود اما از حالا سخنرانان ابتدای مراسم انتخاب شده‌اند.
به گزارش ایسنا، نمایشگاه "سی. ای. اِس آسیا ۲۰۱۹" ماه آینده و در تاریخ ۱۱ تا ۱۳ ژوئن در شهر شانگهای چین برگزار خواهد شد.
طی نمایشگاه "سی. ای. اِس آسیا ۲۰۱۹" بزرگترین شرکت‌های خودروسازی در "مرکز نمایشگاه بین‌المللی شانگهای" (Shanghai New International Expo Center ) از آخرین و پیشرفته‌ترین خودروهای خود رونمایی خواهند کرد.
انجمن فناوری‌های مصرفی(CTA) اعلام کرد "ریچارد یو "(Richard Yu) مدیر عامل گروه تجاری مصرفی و فناوری شرکت "هوآوی"(Huawei) و "کیونگلیم یون"(Kyounglim Yun) معاون اجرایی و مدیر بخش استراتژی نوآورانه شرکت "هیوندای" به عنوان اولین سخنرانان مراسم "سی. ای. اِس آسیا ۲۰۱۹" انتخاب شده‌اند.
ریچارد یو، روز سه‌شنبه، ۱۱ ژوئن طی این مراسم در ساعت ۹:۳۰ صبح از نسل جدید فناوری و استراتژی هوش مصنوعی شرکت هوآوی رونمایی خواهد کرد.
هدف هوآوی ساخت "جهانی هوشمند" است. به گفته هوآوی، تا سال ۲۰۲۵، ۴۰ میلیارد "دستگاه هوشمند شخصی"(personal smart devices) وجود خواهد داشت. این شرکت پیش‌بینی می‌کند تا سال ۲۰۲۵، ۹۰ درصد کاربران دارای حداقل یک دستیار دیجیتال هوشمند خواهند بود.
"کیونگلیم یون" از شرکت هیوندای نیز در مورد آینده‌ی خودروسازی شرکت هیوندای موتور صحبت خواهد کرد. او علاوه بر اینکه معاون اجرایی و مدیر بخش استراتژی نوآورانه شرکت "هیوندای" است همچنین به استراتژی جهانی شرکت هیوندای موتور برای نظارت برای کسب و کارهای جدید نظارت می‌کند. سخنرانی یون روز سه‌شنبه، ۱۱ ژوئن در ساعت ۱:۳۰ به وقت محلی برگزار خواهد شد.
شرکت خودروسازی کره‌ای هیوندای موتور علاوه بر تمرکزش در ساخت خودروهای برقی، در توسعه فناوری هوش مصنوعی نیز بسیار فعالیت دارد. این شرکت دارای دو آزمایشگاه تحقیقاتی هوش مصنوعی است که یکی از آنها موسوم به "آزمایشگاه تحقیقاتی هوش مصنوعی هیوندای موتور"(Hyundai Motor Group's AI Research Lab) در کره و دیگری موسوم به "آزمایشگاه تحقیقاتی هوش مصنوعی" (AIR Center) در آمریکا قرار دارد. این آزمایشگاه‌ها بر روی تحقیقات مربوط به نقش هوش مصنوعی در رایانه و یادگیری ماشین برای توسعه وسایل نقلیه خودران و فناوری رباتیک تمرکز دارد.
نمایشگاه مذکور علاوه بر رونمایی و تمرکز بر جدیدترین خودروها، بر معرفی فناوری‌هایی نظیر آخرین فناوری هوش مصنوعی، "نسل پنجم شبکه‌های سیار "(۵G) و فناوری وسایل نقلیه نیز متمرکز خواهد بود.
در این نمایشگاه علاوه بر حضور ۶۰ شرکت خودروسازی، بیش از ۵۵۰ شرکت که شامل بیش از ۱۲۵ استارتاپ است، نیز حضور خواهند داشت.
انتهای پیام
