مهاجرت دولت کره جنوبی به سیستم عامل لینوکس
دولت کره جنوبی می‌گوید پشتیبانی سیستم عامل ویندوز بسیار پرهزینه است و قصد دارد به لینوکس مهاجرت کند.
به گزارش ایسنا و به نقل از انگجت، بعضی از دولت‌ها ممکن است از لینوکس دست کشیده باشند، اما گویا کره جنوبی مشتاق است تا بار دیگر به سراغ این سیستم عامل برود.
وزارت کشور و امنیت کره جنوبی برنامه‌های خود را برای مهاجرت رایانه‌های دولتی از سیستم عامل ویندوز به لینوکس را به دلیل هزینه‌های پایین و وابستگی به یک سیستم عامل واحد اعلام کرده است.
این وزارتخانه لینوکس را بر روی رایانه‌های شخصی خود آزمایش خواهد کرد و در صورتی که مشکلات سازگاری یا مسائل امنیتی وجود نداشته باشد، استفاده از آن را گسترده‌تر خواهد کرد.
مشخص نیست دولت کره جنوبی از کدام بخش لینوکس استفاده خواهد کرد و در حال حاضر در این مرحله هیچ جدول زمانی خاصی برای این کار وجود ندارد.
پشتیبانی رایگان از ویندوز ۷ در ژانویه ۲۰۲۰ به پایان می‌رسد و این موضوع می‌تواند ادامه استفاده از این سیستم عامل را پرهزینه کند. کره جنوبی همچنین باید پس از سال ۲۰۲۳ به نسخه جدیدتر ویندوز ارتقا یابد. بنابراین باید هزینه‌های پشتیبانی را مدیریت کند.
مایکروسافت مطمئناً از شنیدن این خبر خوشحال نخواهد شد. با این حال این خبر یک دهه پیش برای مایکروسافت یک بحران به شمار می‌آمد، چرا که مایکروسافتِ مدرن اکنون بیشتر به خدمات ابری علاقه‌مند است تا فروش نسخه‌های ویندوز.
انتهای پیام
