پرتاب "استارلینک" به فردا موکول شد
شرکت اسپیس ایکس اعلام کرد که پرتاب ماهواره‌های افزایش سرعت اینترنت "استارلینک"(Starlink) به تعویق افتاد.
به گزارش ایسنا و به نقل از اسپیس، قرار بود امروز (پنجشنبه ۱۶ مه) حدوداً ساعت ۷:۳۰ صبح، ماهواره‌های "استارلینک" شرکت اسپیس ایکس به فضا پرتاب شوند.
ولی بنا بر اعلام رسمی این شرکت، برای پرتاب ماهواره‌های "استارلینک" باید حداقل یک روز دیگر منتظر ماند.
" استارلینک" یک پروژه توسعه صورت فلکی ماهواره‌ای است که توسط اسپیس‌ایکس به منظور توسعه یک اتوبوس ماهواره‌ای کم هزینه، با کارایی بالا و فرستنده-گیرنده برای پیاده‌سازی یک اینترنت ماهواره‌ای جدید راه اندازی شده است.
به‌طور خاص، استارلینک قرار است "سرویس ارتباطی پهنای باند بی‌سیم" با "دسترسی اینترنت بی‌سیم پر سرعت" باشد که سرویس‌های دیگر نیز به آن افزوده می‌شود.
قرار است در این مأموریت ۶۰ ماهواره نخست "استارلینک" سوار بر موشک "فالکون ۹" و از پایگاه نیروی هوایی "کیپ کاناورال" در فلوریدا به فضا روند.
ولی وزش باد شدید در ارتفاعات بالا مانع از پرتاب این ماهواره‌ها در امروز شد.
با این اوصاف زمان پرتاب به فردا (جمعه ۱۷ مه) در ساعت ۷:۰۰ صبح (۱۰:۳۰ p.m. به وقت EDT) موکول شده است.
پس از این پرتاب، ۶ پرتاب مشابه دیگر نیز لازم است تا ماهواره به پوشش پهنای باند "کم" دست یابد.
برای دست یافتن به پوشش پهنای باند متوسط هم نیاز به ۱۲ پرتاب دیگر وجود دارد.
هدف نهایی اسپیس ایکس این است که از الان تا اواسط ۲۰۲۰ میلادی، نزدیک به ۱۱ هزار ماهواره "استارلینک" را به مدار پایین زمین برساند تا در مناطقی که پهنای باند محدود دارند، سرعت اینترنت افزایش یابد.
انتهای پیام
