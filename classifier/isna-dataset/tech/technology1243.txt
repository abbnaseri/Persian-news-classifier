کالج زنانه دانشگاه کمبریج مختلط می‌شود
یکی از کالج‌های دانشگاه کمبریج که مخصوص زنان است، از سال ۲۰۲۱ دانشجویان مرد را پذیرش خواهد کرد.
به گزارش ایسنا و به نقل از ایوینینگ استاندارد، کالج "لوسی کاوندیش"(Lucy Cavendish) دانشگاه کمبریج از سال ۱۹۶۵ میلادی تأسیس شده است و تاکنون تنها زنان بالای ۲۱ سال را پذیرش کرده است.
حال این کالج تصمیم به افزایش تعداد دانشجویان خود گرفته و قصد دارد از سال ۲۰۲۱ میلادی، تفکیک جنسیتی را از این کالج حذف کند و در آینده زنان و مردان بالای ۱۸ سال را به پذیرش این دانشگاه درآورد.
این در حالی است که عده‌ای به این مسئله واکنش منفی نشان داده‌اند زیرا معتقدند این تصمیم درس خواندن در محیطی زنانه را از آنها می‌گیرد.
کالج "لوسی کاوندیش" یکی از سه کالج دانشگاه کمبریج است که مخصوص زنان است.
انتهای پیام
