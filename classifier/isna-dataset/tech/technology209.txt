کهکشان بی‌قاعده هم زیباست
ناسا در تصویر روز خود عکس یک کهکشان نامنظم را با کاربران خود به اشتراک گذاشت. 
به گزارش ایسنا، این کهکشان " آی‌سی ۱۰"( IC 10) نام دارد و به عنوان یک کهکشان نامنظم، از داشتن شکل کهکشان‌های مارپیچی همچون "راه شیری" محروم است.
همچنین این کهکشان بیضوی هم نیست. ساختار " آی‌سی ۱۰" نامنظم و نامعمول است.
کهکشان " آی‌سی ۱۰" در صورت فلکی ذات‌الکرسی قرار دارد و در سال ۱۸۸۹ میلادی توسط "لوئیس شیفت"(Lewis Swift) فضانورد آمریکایی کشف شد.
"سرعت شعاعی"(نرخ تغییر فاصلهٔ یک جسم از ناظر) " آی‌سی ۱۰" در سال ۱۹۶۲ اندازه‌گیری و دریافت شد که با سرعت ۳۵۰ کیلومتر بر ثانیه در حال نزدیک شدن به کهکشان "راه شیری" است.
این کهکشان نسبت به "ابر ماژلانی بزرگ" تعداد زیادی "ستاره ولف-رایه" دارد. ستارگان ولف-رایه ستارگانی بسیار پرجرم یعنی با جرم بالای ۲۰ جرم خورشید هستند. آنان همچنین بسیار روشن و داغند و از این رو توجه اخترشناسان را جلب کرده‌اند و به دلیل روشنایی زیاد خود یکی از گونه‌های فراغول‌ها به شمار می‌آیند.

انتهای پیام
