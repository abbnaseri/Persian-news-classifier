"فالکون ۹ "با سه ماهواره به آسمان پرتاب شد
 شرکت فضایی "اسپیس ایکس" (SpaceX) روز گذشته سه ماهواره را همراه موشک"فالکون ۹ " برای رصد زمین به آسمان فرستاد.
به گزارش ایسنا و به نقل از سی نت، شرکت فضایی "اسپیس ایکس" (SpaceX) روز چهارشنبه موشک فالکون ۹ را که حامل ۳ ماهواره رادارست کانادایی برای رصد زمین بود با وجود مه غلیظ از پایگاه نیروی هوایی وندنبرگ به فضا فرستاد.
سه ماهواره رادارست کانادا با جمع اوری اطلاعات مربوط به سواحل و آبراهه‌های کشور به ناوبری کشتی‌ها و مسائل کشاورزی کمک خواهند کرد.
رادارست (RADARSAT) نام برنامه سنجش از دور دیده‌بانی زمین متعلق به آژانس فضایی کانادا (CSA) است.
ابعاد ماهواره‌های مذکور تقریباً به اندازه ابعاد یک ماشین" تسلا روستر"(Tesla Roadster) هستند اما وزن آنها تقریباً نصف این ماشین‌ها است. در نهایت ماهواره‌ها در مدار ۶۰۰ کیلومتری (حدود ۳۷۰ مایل) بالای زمین قرار خواهند گرفت.
حدود چند دقیقه پس از پرتاب قسمت اول موشک فالکون۹ در مکان تعیین شده فرود آمد. چندی پیش قسمت اول موشک برای ارسال آزمایشی کپسول دراگون به ایستگاه فضایی بین المللی (ISS) درماه مارس استفاده شده بود.
پس از مأموریت رادارست، شرکت اسپیس ایکس موشک "فالکون هوی" را که حامل یک فضاپیمای سبک به نام "لایت‌سیل ۲"(LightSail ۲) است را ۲۴ ژوئن از پایگاه فضایی "کندی" به فضا خواهد فرستاد. این فضاپیما که به نوعی یک "بادبان خورشیدی" است، تنها با استفاده از نور خورشید به جلو حرکت می‌کند.
" LightSail ۲" شبیه یک بادبادک غول پیکر بوده و به عنوان راهی برای هدایت ماهواره‌ها در فضا با استفاده از نور خورشید پیش‌بینی شده است. به جای اینکه فضاپیما با سوخت‌های شیمیایی هدایت شود. " LightSail ۲" فرصتی برای آزمایش بادبان‌های خورشیدی به حساب می‌آید.
"انجمن سیاره‌ای" که این فضاپیما را ساخته است، قصد دارد با استفاده از "LightSail" ماهواره‌های "کیوب‌ست" را در فضا به حرکت درآورد.


مرورگر شما از ویدئو پشتیبانی نمی‌کند.
   فایل آن‌را از اینجا دانلود کنید: 
  video/mp4


انتهای پیام
