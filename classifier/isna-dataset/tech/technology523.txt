 مایکروسافت و آلفابت با هم همکاری می‌کنند
شرکت "مایکروسافت"( Microsoft) و "آلفابت"( Alphabet) اخیراً با یکدیگر بر سر آموزش برنامه‌نویسی رایانش کوانتومی همکاری کردند.
به گزارش ایسنا و به نقل از انگجت، شرکت‌های بزرگ "مایکروسافت" و "آلفابت" قصد دارند یک برنامه آموزشی آنلاین را برای "رایانش کوانتومی"(quantum computing) اجرایی کنند.
این دوره با آموزش مفاهیم اساسی این مبحث آغاز می‌شود و سپس به افراد در حال آموزش می‌آموزد که چگونه الگوریتم‌های ساده را بنویسند. در نهایت هم مفاهیم پیچیده "رایانش کوانتومی" تدریس خواهد شد.
رایانهٔ کوانتومی ماشینی است که از پدیده‌ها و قوانین مکانیک کوانتوم مانند "برهم‌نهی" و "درهم تنیدگی" برای انجام محاسباتش استفاده می‌کند. رایانه‌های کوانتومی با رایانه‌های فعلی که با ترانزیستورها کار می‌کنند تفاوتی اساسی دارند. ایده اصلی که در پس این رایانه‌ها نهفته است، این است که می‌توان از خواص و قوانین فیزیک کوانتوم برای ذخیره‌سازی و انجام عملیات روی داده‌ها استفاده کرد.
این دوره آنلاین زیاد طولانی نیست و باید بین ۱۶ تا ۲۴ ساعت زمان داشته باشد.
گفتنی است دو فصل ابتدایی موضوع به صورت رایگان آموزش داده می‌شود.
انتهای پیام
