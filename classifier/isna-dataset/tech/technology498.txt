کوله پشتی واقعیت مجازی اچ.پی رونمایی شد
شرکت آمریکایی چند ملیتی فناوری اطلاعات هیولِت پاکارد(Hewlett-Packard) یا به اختصار اِچ پی(HP) از کوله پشتی واقعیت مجازی خود رونمایی کرد.
به گزارش ایسنا و به نقل از دیلی‌میل، شرکت اِچ پی از کوله پشتی واقعیت مجازی ۳۳۰۰ دلاری خود که کاربران را از حمل کردن کوله‌های سنگین راحت کرده است، رونمایی کرد.
اِچ.پی اخیراً از کوله پشتی قابل حمل مبتنی بر تجهیزات واقعیت مجازی خود موسوم به "کوله پشتی واقعیت مجازی جی ۲ "(VR Backpack G۲) رونمایی کرده است.
این کوله پشتی واقعیت مجازی علاوه بر طراحی زیبا، جا دار نیز است. کوله پشتی جی ۲ مجهز به سخت‌افزارهایی مانند نسل هشتم پردازنده "کور آی ۷ "(Core i۷) اینتل و پردازنده گرافیکی "RTX ۲۰۸۰ " انویدیا است.
عملکرد کوله‌پشتی مذکور ۳۰ درصد بهتر و عملکرد پردازش گرافیکی آن نیز ۲۵ درصد سریع‌تر از نسخه پیشین کوله پشتی این شرکت که "اومن ایکس"(Omen X) بود، است.
این کوله نه تنها قدرت پردازش بالایی دارد بلکه حمل آن نیز آسان است.

نکته‌ای که این کوله پشتی را منحصر به فرد می‌سازد این است که جی ۲ همچنین دارای یک لنگرگاه و یک موس و صفحه کلید خارجی است که اجازه می‌دهد دستگاه به صورت یکپارچه از یک کوله پشتی مجازی به یک رایانه رومیزی تبدیل شود.
در رشته مهندسی رایانه "لنگرگاه"(dock) به منتقل کردن بسیاری از برنامه‌های کاربردی است که به کاربر امکان می‌دهند تا جعبه‌ی ابزارها را از مکان پیش فرض به محل جدیدی، در کناره، بالا یا پایین پنجره منتقل کند. به این محل "لنگر اندازی جعبه ابزار" می‌گویند.


مرورگر شما از ویدئو پشتیبانی نمی‌کند.
   فایل آن‌را از اینجا دانلود کنید: 
  video/mp4


انتهای پیام
