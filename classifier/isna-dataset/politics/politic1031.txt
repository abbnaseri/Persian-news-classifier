قوامی: خط آهن استان خراسان شمالی تکمیل شود
نماینده مردم اسفراین در مجلس گفت: خط آهن استان خراسان شمالی هر چه سریع‌تر تکمیل شود.
به گزارش ایسنا، هادی قوامی در جلسه علنی امروز (دوشنبه) مجلس در تذکر شفاهی با استناد به اصل ۴۸ قانون اساسی و ماده ۵۷ برنامه ششم توسعه گفت: دولت باید یک درصد از منابع حاصل از نفت و گاز را برای توسعه حمل و نقل ریلی با اولویت مناطق کمتر توسعه یافته اختصاص دهد. خراسان شمالی که استانی کمتر توسعه یافته است مشمول اصل ۴۸ قانون اساسی است. این استان به شبکه حمل و نقل ریلی کشور دسترسی ندارد. از رییس‌جمهور و وزیر راه و شهرسازی می‌خواهم تلاش کنند تا خط آهنی که در استان در حال ساخت است و ۱۰ کیلومتر آن باقی مانده سریعتر تمام و شبکه سراسری کشور متصل شود تا بتوانیم ۳.۵ میلیون تن بار و مسافر از استان جابه‌جا شود.
نماینده مردم اسفراین در مجلس همچنین خواستار تامین آب شرب روستاهای شهرستان اسفراین شد.
انتهای پیام
