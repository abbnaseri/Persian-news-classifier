بازداشت رئیس اداره صنعت، معدن و تجارت یک شهر در اردبیل به اتهام اختلاس
رئیس کل دادگستری استان اردبیل از بازداشت رئیس اداره صنعت، معدن و تجارت یک شهر در اردبیل خبر داد.
به گزارش ایسنا، ناصر عتباتی با اعلام این خبر، افزود: نامبرده درآمد حاصل از فروش آردهای یارانه‌ای تخصیصی را تصاحب و به اتهام اختلاس مبلغی بالغ بر شانزده میلیارد ریال تحت تعقیب قرار گرفته بود.  
رئیس کل دادگستری اردبیل گفت: این پرونده در مرحله تحقیقات مقدماتی و در دادسرای مرکز استان تحت بررسی است و برای متهم قرار بازداشت موقت صادر و روانه زندان شده است.
انتهای پیام
