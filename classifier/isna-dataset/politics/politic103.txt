در تلاشیم حجم مبادلات از طریق بندر چابهار بین ایران و هند افزایش یابد
سفیر هندوستان در ایران گفت: بندر چابهار سنبل جدید ارتباط ایران و هند است، با توجه به این مهم همه تلاش خود را انجام می دهیم که اگزیم بانک در ایران فعال شود .
به گزارش ایسنا گدام دارمندرا در جلسه ارائه مشوق‌ها و تخفیفات بندر چابهار که با حضور مدیرکل بنادر و دریانوردی سیستان و بلوچستان و جمعی از مدیران این اداره کل، وابسته دریایی و دبیر دوم سفارت هند در ایران در محل سالن جلسات بندر شهید بهشتی چابهار برگزار شد گفت: برنامه‌های ایران و هند در بندر چابهار باید با سرعت به سمت جلو پیش برود، هند در این خصوص هر اقدامی که نیاز باشد انجام می‌دهد.
وی ادامه داد: بر اساس قرارداد فی مابین بندر چابهار و هند اقدام‌های زیادی باید در این بندر انجام شود، خود را متعهد و تعیین شده می دانیم که برای رفع مشکلات و پیگیری برنامه ها وارد عمل شویم .
سفیر هندوستان اضافه کرد: در تلاش هستیم حجم کالاهای اساسی که از طریق بندر چابهار بین ایران و هند مبادله می شود افزایش یابد و اقلام دیگری نیز به این کالاها اضافه شود .
انتهای پیام
