اعلام وصول سوال از وزرای کشور و خارجه
 دو سوال از وزرای خارجه و کشور اعلام وصول شد.
به گزارش ایسنا، علی اصغر یوسف‌نژاد عضو هیأت رئیسه محلس در جلسه امروز یکشنبه موارد اعلام وصولی را قرائت کرد.
بر این اساس طرح الحاق یک تبصره به ماده بند ۲ تأسیس و اداره مدارس و مراکز آموزشی غیر دولتی و طرح اجرای اصل ۱۵ قانون اساسی جمهوری اسلامی ایران درباره‌ تدریس زبان‌های محلی و بومی در مدارس و دانشگاه‌های کشور اعلام وصول شد.
سوال منطقه‌ای محمود شکری، نماینده‌ تالش و رضوان‌شهر از وزیر کشور درباره‌ عملکرد خلاف قانون فرماندار تالش در لغو مزایده برگزار شده از سوی شهرداری تالش و سوال ملی سلام امینی نماینده ایلام از وزیر خارجه درباره‌ عدم پیگیری مفاد قطعنامه ۵۹۸ از دیگر موارد اعلام وصولی است.
انتهای پیام
