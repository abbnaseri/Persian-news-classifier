FATF تعلیق اقدامات تنبیهی علیه ایران را تمدید کرد
کارگروه ویژه اقدام مالی (FATF) در جلسه امروز جمعه خود باردیگر تعلیق اقدامات تنبیهی علیه ایران را تمدید کرد.
به گزارش ایسنا، با این حال FATF که مأموریت مقابله با پولشویی و تأمین مالی تروریسم را از برنامه‌های اصلی خود می‌داند، به دلیل تصویب نشدن دو لایحه در ایران، خواستار تشدید نظارت کشورهای جهان بر مؤسسات مالی ایران شده است.
کارگروه ویژه اقدام مالی در جلسه خود در این هفته تصمیم گرفت که به تعلیق اقدامات تقابلی علیه ایران ادامه دهد.
در عین حال FATF در بیانیه خود از اعضا و دادگاه‌های قضائی خواسته است که در راستای بیانیه عمومی فوریه سال ۲۰۱۹، نظارت بر شعبات و بخش‌های فرعی مؤسسات مالی واقع در ایران را تشدید کنند.
انتهای پیام
