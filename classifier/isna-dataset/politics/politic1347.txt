دیدار ظریف با نماینده ولی فقیه در اصفهان
وزیر امور خارجه با نماینده ولی فقیه در اصفهان دیدار و گفت‌وگو کرد.
به گزارش ایسنا، محمدجواد ظریف که به اصفهان سفر کرده است، بعدازظهر پنجشنبه (۳۰ خرداد) با آیت‌الله طباطبایی‌نژاد نماینده ولی فقیه و امام جمعه اصفهان دیدار و گفت‌وگو کرد.
ظریف همچنین پیش از ظهر امروز با آیت‌الله حسین مظاهری رئیس حوزه علمیه اصفهان نیز دیدار کرده بود.
قرار است فردا (جمعه - ۳۱ خرداد) مذاکرات وزیران امور خارجه دو کشور ایران و ترکیه در اصفهان برگزار شود و سپس سند همکاری‌های سیاسی وزارتخانه‌های خارجه ایران و ترکیه به امضا دو وزیر برسد.
مهمترین موضوعات روابط دوجانبه از جمله اجرایی کردن توافقات قبلی بین دو کشور در زمینه‌های اقتصادی و نیز آخرین تحولات منطقه و جهان از جمله مهمترین محورهای مذاکرات و مشورت‌های محمدجواد ظریف و مولود چاووش اوغلو در اصفهان خواهد بود.
انتهای پیام
