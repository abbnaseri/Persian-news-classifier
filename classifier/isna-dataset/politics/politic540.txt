موسوی: ایران فشار را با مقاومت پاسخ می‌دهد
سخنگوی وزارت امور خارجه جمهوری اسلامی ایران به جوسازی های اخیر مقامات آمریکایی واکنش نشان داد.
به گزارش ایسنا، سخنگوی وزارت امور خارجه جمهوری اسلامی ایران در واکنش به جوسازی‌های اخیر مقامات آمریکایی به ویژه سخنگوی شورای امنیت ملی آمریکا که گفته است «ایران باید دیپلماسی را با دیپلماسی پاسخ دهد»، اظهار داشت: ایران دیپلماسی را با دیپلماسی و فشار را با مقاومت پاسخ می‌دهد ولی ظاهراً در قاموس دولتمردان آمریکایی دیپلماسی یعنی تحریم و تروریسم اقتصادی!
او تأکید کرد: ما تاکنون چیزی جز تحریم‌های غیرقانونی، جنگ و تروریسم اقتصادی از دولت آمریکا ندیده‌ایم که به آن پاسخ دهیم.
انتهای پیام
