ملت ایران دیپلماسی را با دیپلماسی و جنگ را با دفاع جانانه پاسخ می‌دهد
سخنگوی وزارت امور خارجه ایران به اظهارات امروز برایان هوک واکنش نشان داد.
به گزارش ایسنا، سید عباس موسوی، سخنگوی وزارت خارجه ایران در صفحه توئیتر خود نوشت: آقای هوک! آیا سال‌ها جنگ و تروریسم اقتصادی تحمیلی به ملت ایران و نقض عهدها و قطعنامه‌ها را "دیپلماسی" می‌خوانید؟! ملت ایران دیپلماسی را با دیپلماسی، احترام را با احترام و جنگ را با دفاع جانانه پاسخ می‌دهد.
به گزارش ایسنا، برایان هوک، نماینده ویژه آمریکا در امور ایران امروز (جمعه) در یک نشست خبری در ریاض بدون اشاره به اقدامات خصمانه کشورش علیه ایران با بیان اینکه «دیپلماسی ما به ایران اجازه پاسخ نظامی نمی‌دهد» گفت: ایران باید به دیپلماسی ما را با دیپلماسی پاسخ دهد نه با اقدام نظامی.
انتهای پیام
