هلگا اشمید: اینستکس عملیاتی شده است
معاون مسئول سیاست خارجه اروپا از اجرایی شدن سازوکار ویژه مالی اروپا با ایران موسوم به اینستکس خبر داد.
به گزارش ایسنا، هلگا اشمید، مسئول سیاست خارجه اتحادیه اروپا در توئیتر نوشت: نشست کمیسیون مشترک برجام به نتیجه رسید. گفت‌وگوهای سازنده‌ای داشتیم. اجرای کامل و مؤثر توافق هسته‌ای ایران توسط تمامی طرفین همچنان یک عنصر کلیدی باقی می‌ماند.
اشمید در توئیت دیگری نوشت: اینستکس حالا عملیاتی شده است. اولین تراکنش‌ها در حال انجام شدن است و کشورهای دیگر عضو اتحادیه اروپا نیز به این مکانیسم خواهند پیوست. پروژه‌های فوردو و اراک نیز به خوبی در حال پیشروی هستند.
انتهای پیام
