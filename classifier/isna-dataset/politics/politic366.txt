دیدار دستیار وزیر امور خارجه با بشار اسد
دستیار ارشد وزیر امور خارجه کشورمان با رئیس جمهور سوریه دیدار و گفت وگو کرد.
به گزارش ایسنا به نقل از خبرگزاری رسمی سوریه (سانا)، علی اصغر خاجی، دستیار ارشد وزیر امور خارجه ایران و هیأت همراه با بشار اسد رئیس جمهور سوریه دیدار و گفت وگو کردند.
دستیار ارشد وزیر امور خارجه کشورمان در این دیدار بشار اسد را در جریان آخرین تحولات توافق هسته‌ای ایران پس از خروج واشنگتن از برجام و همچنین مواضع اخیر آمریکا که به بی ثبات کردن منطقه و تشدید تنش در آن منجر شد، قرار داد.
رئیس جمهور سوریه نیز در این دیدار بر ایستادگی کشورش در کنار ایران برای دفاع از حقوق ملت تاکید کرد.
همچنین دو طرف در رابطه با مراحل جنگ علیه تروریسم و پاسخ به حملات گروه‌های تروریستی حاضر در ادلب، آخرین تحولات سیاسی و دور آتی مذاکرات آستانه و همچنین آخرین تحولات منطقه و جهان بحث و تبادل نظر کردند.
انتهای پیام
