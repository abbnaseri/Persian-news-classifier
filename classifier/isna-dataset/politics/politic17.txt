پیگیری دبیر مجمع تشخیص مصلحت نظام درباره زلزله اخیر
محسن رضایی درباره زلزله اخیر مسجد سلیمان با استاندار و مسئولان شهرستان گفت‌وگو کرد.
به گزارش ایسنا، محسن رضایی، دبیر مجمع تشخیص مصلحت نظام ظهر روز دوشنبه در مکالمه تلفنی با استاندار خوزستان ضمن دریافت آخرین اخبار زلزله مسجدسلیمان از وی خواست که در کمک رسانی سرعت بدهند.
بنا بر این گزارش، وی با فرماندار مسجدسلیمان هم صحبت کرد و آخرین اخبار را جویا شد.
استاندار خوزستان و فرماندار مسجدسلیمان گزارشی از کمک رسانی های دولت به رضایی ارائه داد و اظهار کردکه ستادهای بحران استان وشهرستان فعالانه به آسیب دیدگان رسیدگی می‌کنند.
انتهای پیام
