زمان نتایج پذیرش مشمولین متقاضی امریه سربازی اعزام شهریورماه اعلام شد
معاونت منابع انسانی قوه قضاییه در اطلاعیه ای زمان نتایج پذیرش مشمولین متقاضی امریه سربازی اعزام شهریور ماه را اعلام کرد.
به گزارش ایسنا، در این اطلاعیه آمده است:
«بنابر اعلام امور اداری و استخدامی کارکنان اداری قوه قضاییه، مدارک متقاضیان اعزام ۱۳۹۸/۰۶/۰۱(شهریور ماه) در حال بررسی می‌باشد و نتایج پذیرش مشمولین اعزام مذکور از طریق تماس تلفنی تا مورخ ۱۳۹۸/۰۴/۲۵ به متقاضیان اعلام شود.  شایان ذکر است، درخصوص دوره بعدی اعزام متعاقباً اطلاع‌رسانی خواهد شد.»
پیش از این معاونت منابع انسانی قوه قضاییه اعلام کرده بود که بنابر اعلام امور اداری و استخدامی کارکنان اداری قوه قضائیه، در حال حاضر فقط مشمولین متقاضی امریه اعزامی شهریور ماه (۱۳۹۸/۰۱/۰۶) مجاز به ثبت نام هستند. زمان ثبت نام مشمولین از مورخ ۹۸/۰۳/۳۰ آغاز شده بود و در مورخ ۹۸/۰۴/۰۳ به پایان رسید.
انتهای پیام
