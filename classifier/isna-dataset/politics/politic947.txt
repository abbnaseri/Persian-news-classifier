مراسم روز نیروی دفاع ملی ژاپن برگزار شد
شصت و پنجمین سالروز دفاع ملی ژاپن با حضور وابسته‌های نظامی کشورهای مختلف در تهران و در محل سفارت ژاپن برگزار شد.
به گزارش ایسنا، میتسوگو سایتو سفیر ژاپن در تهران ضمن خوشامدگویی به مهمانان یادآور شد: در سفر اخیر شینزوآبه نخست وزیر ژاپن و تارو کونو وزیر خارجه این کشور دیدارهایی با حسن روحانی رئیس جمهور ایران و همچنین آیت‌الله خامنه‌ای رهبر ایران انجام شد. وی روابط دو کشور ایران و ژاپن را با اهمیت عنوان کرد. همچنین سرهنگ هیرویوکی کانه کو وابسته نظامی ژاپن نیز در این مراسم به سخنرانی پرداخت. انتهای پیام
