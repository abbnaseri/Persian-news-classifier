تصویب لایحه موافقت نامه سرمایه گذاری بین ایران و چک
نمایندگان مجلس لایحه موافقت نامه تشویق و حمایت متقابل از سرمایه گذاری بین ایران و چک را تصویب کردند.
به گزارش ایسنا، در جلسه علنی امروز (دوشنبه) لایحه موافقت نامه تشویق و حمایت متقابل از سرمایه گذاری بین دولت جمهوری اسلامی ایران و دولت جمهوری چک با ۱۳۸ رأی موافق، ۷ رأی مخالف و ۲ رأی ممتنع از مجموع ۱۹۴ نماینده حاضر در مجلس تصویب شد.
طبق ماده واحده این لایحه موافقت نامه تشویق و حمایت متقابل از سرمایه گذاری بین دولت جمهوری اسلامی ایران و دولت جمهوری چک مشتمل بر یک مقدمه و ۱۸ ماده به شرح پیوست تصویب و اجازه مبادله اسناد آن داده می‌شود.
تبصره - رعایت اصل ۱۳۹ قانون اساسی جمهوری اسلامی ایران در ارجاع اختلافات موضوع مواد ۱۱ و ۱۲ موافقت نامه به داوری توسط دولت جمهوری اسلامی ایران الزامی است.
انتهای پیام
