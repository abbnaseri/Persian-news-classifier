نماینده ایذه: زلزله آسیب جدی به شهرهای اطراف مسجد سلیمان نزده است
نماینده مردم ایذه و باغملک در مجلس تاکید کرد: زلزله آسیب جدی به شهرهای اطراف مسجد سلیمان نزده است. 
هدایت‌الله خادمی در گفت‌وگو با ایسنا با اشاره به وضعیت استان خوزستان پس از زلزله بیان کرد: مرکز زمین لرزه ۵/۷  ریشتری در شهر مسجد سلیمان است و شهرهای هم جوار آن نظیر اهواز، ایذه و باغملک نیز تحت تأثیر این زلزله قرار گرفته و لرزیده اند.
وی در ادامه اظهار کرد: در شهرهای اهواز و ایذه خسارت جدی وارد نشده است اما در خصوص مسجد سلیمان اطلاعات دقیقی وجود ندارد اما ان‌شاءالله در آنجا نیز خسارت جانی نداشته باشیم.
نماینده مردم ایذه و باغملک در مجلس تصریح کرد: به شهرهای اطراف خسارت جدی وارد نشده است و صرفاً لرزش شدید احساس شده است. اکنون نگران مسجد سلیمان هستیم. ستاد مدیریت بحران تشکیل شده است و نیروهای امدادی و بالگردها در حال اعزام به مسجد سلیمان هستند.
انتهای پیام
