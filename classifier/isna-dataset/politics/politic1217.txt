برگزاری دیدار ویژه مسئولان قضایی دادسرای عمومی و انقلاب تهران با مردم
روابط عمومی دادسرای عمومی و انقلاب تهران در اطلاعیه‌ای اعلام کرد: دیدار ویژه مسئولان قضایی دادسرای عمومی و انقلاب تهران با مردم و مراجعین برگزار می‌‏شود.
به گزارش ایسنا به نقل از، این اطلاعیه به شرح زیر است:
«به اطلاع عموم مردم شریف تهران می‌رساند:
این دادستانی قصد دارد به مناسبت فرارسیدن هفته قوه قضائیه و در راستای تداوم دیدارهای چهره به چهره مسئولین قضائی با مردم و همچنین تکریم هرچه بیشتر ارباب رجوع، دیدار ویژه‌ای را در روز دوشنبه مورخ ۰۳ /۰۴/ ۱۳۹۸ با حضور مردم و مسئولان قضائی دادسرا در تمام نواحی ۳۷ گانه اعم از دادسرای مرکز، دادسراهای عمومی مناطق تهران و دادسراهای ویژه و اختصاصی برگزار نماید.»
انتهای پیام
