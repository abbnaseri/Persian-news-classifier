 ۲۴ میلیارد جریمه قاچاقچی سوخت در قشم
مدیرکل تعزیرات حکومتی استان هرمزگان از جریمه ۲۴ میلیاردی قاچاقچی سوخت خبر داد.
به گزارش ایسنا، سیدمرتضی مدنی فدکی از کشف ۱۵۰ هزار لیتر سوخت قاچاق از یک فروند شناور دریایی خبر داد و اظهار کرد: این میزان سوخت که توسط یک فروند شناور حمل می‌شد، توسط دریابانی منطقه قشم کشف و پرونده به اداره تعزیرات حکومتی قشم ارسال شد.
وی افزود: شعبه اول ویژه رسیدگی به تخلفات قاچاق کالا و ارز تعزیرات حکومتی قشم پس از بررسی و تحقیقات لازم، تخلف را محرز اعلام و متهم را به پرداخت ۲۴ میلیارد و ۸۰۳ میلیون ریال جزای نقدی و ضبط سوخت‌های مکشوفه و همچنین ضبط شناور محکوم کرد.
انتهای پیام
