داور نهایی در انتخابات، رأی و خواست مردم است
معاون سیاسی وزیر کشور و رئیس ستاد انتخابات کشور که در جریان سفر استانی به آذربایجان شرقی در جمع معتمدین، برگزیدگان و نمایندگان گروه‌ها و اقشار مختلف این استان سخن می‌گفت، اظهار داشت: باید به صندوق رأی به عنوان نماد مردمسالاری دینی در نظام جمهوری اسلامی ایران، اعتماد کرد.
به گزارش ایسنا به نقل از پایگاه اطلاع رسانی وزارت کشور، جمال عرف با تاکید بر ضرورت گفت‌وگو میان همه آحاد مردم و مسئولان، فقدان یا کاهش گفتگو را موجب بروز ابهام‌ها و سوءتفاهم‌ها دانست و افزود: از مهم‌ترین اهداف سفرهای استانی معاونت سیاسی، گفتگوی رودررو و بی واسطه با اجزای جامعه مدنی یعنی نمایندگان گروه‌ها و اقشار مختلف جامعه است.
عرف هم چنین با اشاره به بارش نعمت الهی در آغاز سال ۹۸ و نیز افزایش فشارها و تهدیدهای امریکا و دشمنان نظام، سال ۹۸ را با توجه به برگزاری انتخابات اسفند ماه، سالی ویژه ارزیابی کرد و اظهار داشت: در چنین شرایطی، برگزاری انتخابات و مشارکت مردم، از اهمیت ویژه‌ای برخوردار است و در موقعیتی که دشمنان با تلاش برای ایجاد نارضایتی عمومی، ثبات نظام و انسجام ملی کشور را هدف گرفته‌اند، معنای متفاوتی دارد.
رئیس ستاد انتخابات کشور هم چنین با اشاره به این که داور نهایی و تعیین کننده در انتخابات، رأی و خواست مردم است، تاکید کرد: باید به صندوق رأی به عنوان نماد مردمسالاری دینی در نظام جمهوری اسلامی ایران، اعتماد کرد و به پشتوانه مردم و بر اساس قانونمداری و بیطرفی، به آن قدرت بخشید.
عرف هم چنین ضمن تاکید بر این که لازم است چارچوب قانون و اصل قانونمداری، مبنای عمل تمامی عوامل برگزاری انتخابات قرار گیرد، اظهار داشت: همه ما ذیل میثاق ملی کشور یعنی قانون اساسی عمل می‌کنیم و به بند بند آن ملتزم و معتقدیم.
در این نشست، نمایندگان اقشار و گروه‌های مختلف استان آذربایجان شرقی از جمله احزاب، سمن‌ها، تشکل‌های صنفی، روحانیون، دانشگاهیان، کشاورزان، فعالان اقتصادی، بانوان و جوانان به بیان نقطه نظرات خود پرداختند.
رأی مردم، مصداق حق الناس و امانتی در اختیار مجریان انتخابات است
رئیس ستاد انتخابات کشور در جلسه ستاد انتخابات و مدیران سیاسی استان آذربایجان شرقی، ضمن تاکید بر اینکه رأی و خواست مردم، حق الناس و امانتی در اختیار مجریان انتخابات است، اظهار داشت: باید به مردم، قدرت صندوق رأی در نظام مردمسالاری دینی را منتقل کرد.
به گزارش ایسنا، دکتر جمال عرف معاون سیاسی وزیر و رئیس ستاد انتخابات کشور که در جریان هفتمین سفر استانی، در جلسه ستاد انتخابات و مدیران سیاسی این استان سخن می‌گفت، با اشاره به این که هدف ویژه سفرهای استانی معاونت، ارزیابی میزان آمادگی ستادهای انتخاباتی استان‌ها و هم چنین شنیدن خواسته‌ها و مطالبات این ستادها است، تاکید کرد: همه ما مسؤولان و مدیران سیاسی نظام جمهوری اسلامی ایران، با علم و آگاهی به شرایط کشور، قبول مسؤولیت کرده ایم و وظیفه داریم که با وجود تمام مشکلات و مسائل، انتخاباتی سالم، امن و باشکوه برگزار کنیم.
عرف در این جلسه ضمن اشاره به افزایش بی سابقه فشارها و تهدیدها و اقدامات ظالمانه و غیر قانونی دشمنان نظام که با هدف ایجاد و گسترش نارضایتی‌های عمومی، به قصد القای ناکارآمدی دولت و حاکمیت و با رویکرد برهم زدن ثبات نظام و تخدیش انسجام ملی انجام می‌شود، تاکید کرد: در چنین شرایطی، مسیر و راه کل نظام، ایستادگی است که لازم است مدبرانه، هوشمندانه و مقتدرانه پیگیری شود؛ به ویژه آن که اعتقاد دارم از پیچ سخت این مسیر گذشته ایم و چشم انداز روشنی پیش رو داریم؛ چرا که خداوند نیز وعده نصرت و پیروزی را به کسانی که در مسیر حق و حقیقت ایستادگی می‌کنند، داده است.
معاون سیاسی وزیر کشور هم چنین ضمن دعوت مجریان انتخابات به در دستور کار قرار دادن دو اصل قانونمداری و بیطرفی، بر ضرورت پرهیز جدی آنان از هر گونه شائبه آفرینی از جمله حضور در محافل انتخاباتی یا برقراری ارتباطات خاص و شبهه ناک، تاکید کرد و اظهار داشت: رأی و خواست مردم، مصداق حق الناس و امانتی در اختیار مجریان انتخابات است که باید به هر نحو ممکن از آن حفاظت و پاسداری کرد چرا که انتظار مردم از مسؤولان و مجریان انتخابات، همین است.
هم چنین دکتر عرف و هیأت همراه در جریان این سفر، به دیدار با حجت الاسلام آل هاشم نماینده ولی فقیه در استان آذربایجان شرقی و امام جمعه محترم تبریز رفتند و گزارشی از اقدامات انجام شده تاکنون در ستاد انتخابات کشور و نیز رویکردها و سیاست‌های کلان وزارت کشور و دولت در خصوص انتخابات و نیز فعالیت‌های سیاسی و حزبی ارائه کردند. حجت الاسلام آل هاشم نیز در این دیدار، بر ضرورت تلاش برای افزایش رضامندی و جلب مشارکت مردم بر اساس قانونمداری و پرهیز از سیاست زدگی تاکید کردند.
رأی و خواست مردم، مصداق حق الناس و امانتی در اختیار مجریان انتخابات است
به گزارش ایسنا جمال عرف معاون سیاسی وزیر و رئیس ستاد انتخابات کشور که در جریان هفتمین سفر استانی، در جلسه ستاد انتخابات و مدیران سیاسی این استان سخن می‌گفت، با اشاره به این که هدف ویژه سفرهای استانی معاونت، ارزیابی میزان آمادگی ستادهای انتخاباتی استان‌ها و هم چنین شنیدن خواسته‌ها و مطالبات این ستادها است، تاکید کرد: همه ما مسؤولان و مدیران سیاسی نظام جمهوری اسلامی ایران، با علم و آگاهی به شرایط کشور، قبول مسؤولیت کرده ایم و وظیفه داریم که با وجود تمام مشکلات و مسائل، انتخاباتی سالم، امن و باشکوه برگزار کنیم.
عرف در این جلسه ضمن اشاره به افزایش بی سابقه فشارها و تهدیدها و اقدامات ظالمانه و غیر قانونی دشمنان نظام که با هدف ایجاد و گسترش نارضایتی‌های عمومی، به قصد القای ناکارآمدی دولت و حاکمیت و با رویکرد برهم زدن ثبات نظام و تخدیش انسجام ملی انجام می‌شود، تاکید کرد: در چنین شرایطی، مسیر و راه کل نظام، ایستادگی است که لازم است مدبرانه، هوشمندانه و مقتدرانه پیگیری شود؛ به ویژه آن که اعتقاد دارم از پیچ سخت این مسیر گذشته ایم و چشم انداز روشنی پیش رو داریم؛ چرا که خداوند نیز وعده نصرت و پیروزی را به کسانی که در مسیر حق و حقیقت ایستادگی می‌کنند، داده است.
معاون سیاسی وزیر کشور هم چنین ضمن دعوت مجریان انتخابات به در دستور کار قرار دادن دو اصل قانونمداری و بیطرفی، بر ضرورت پرهیز جدی آنان از هر گونه شائبه آفرینی از جمله حضور در محافل انتخاباتی یا برقراری ارتباطات خاص و شبهه‌ناک، تاکید کرد و اظهار داشت: رأی و خواست مردم، مصداق حق الناس و امانتی در اختیار مجریان انتخابات است که باید به هر نحو ممکن از آن حفاظت و پاسداری کرد چرا که انتظار مردم از مسؤولان و مجریان انتخابات، همین است.
هم چنین دکتر عرف و هیأت همراه در جریان این سفر، به دیدار با حجت الاسلام آل هاشم نماینده ولی فقیه در استان آذربایجان شرقی و امام جمعه محترم تبریز رفتند و گزارشی از اقدامات انجام شده تاکنون در ستاد انتخابات کشور و نیز رویکردها و سیاست‌های کلان وزارت کشور و دولت در خصوص انتخابات و نیز فعالیت‌های سیاسی و حزبی ارائه کردند.
حجت الاسلام آل هاشم نیز در این دیدار، بر ضرورت تلاش برای افزایش رضایتمندی و جلب مشارکت مردم بر اساس قانونمداری و پرهیز از سیاست زدگی تاکید کرد.
انتهای پیام

