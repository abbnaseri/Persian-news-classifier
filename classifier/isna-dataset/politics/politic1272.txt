قصد ورود قالیباف به انتخابات مجلس بعید است
سخنگوی فراکسیون مستقلین مجلس شورای اسلامی گفت بعید است که قالیباف قصد ورود به انتخابات مجلس شورای اسلامی را داشته باشد.
مهرداد لاهوتی در گفت‌وگو با ایسنا، با اشاره به فراخوان اخیر محمد قالیباف برای جوانان در انتخابات مجلس شورای اسلامی، اظهار کرد: به نظر من این کار آقای قالیباف غیرطبیعی نبوده است. ایشان معمولا در انتخابات مختلف بی تفاوت نبوده است.
وی افزود: من ایشان را اگرچه نزدیک به جریان سیاسی اصولگراست شخصیت مستقلی می‌دانم؛ ایشان شخصیتی مشابه آقای لاریجانی دارند و در فراخوان اخیر هم بیشتر بحث جوان‌گرایی را مطرح کرده که آن هم مورد تاکید رهبری بوده است.
نماینده مردم لنگرود در مجلس شورای اسلامی اضافه کرد: احتمال این‌که آقای قالیباف قصد ورود به انتخابات را داشته باشند بعید می‌دانم و تصور می‌کنم ایشان به عنوان یک فعال سیاسی که در دوره‌های قبل هم به این مسائل بی‌تفاوت نبوده چنین فراخوانی را داده است.
انتهای پیام
