تمرکز اصلاح‌طلبان بر انتخابات شورایاری‌ها
شورای‌ عالی سیاستگذاری اصلاح طلبان تاکید کرد که اداره شهر بدون همراهی شهروندان امکان پذیر نیست و به همین دلیل انتخابات شورایاری‌ها به عنوان ابزار نظارتی شهروندان می‌تواند زمینه مشارکت مردم در اداره شهر را افزایش دهد.
به گزارش ایسنا، سیزدهمین جلسه شورای عالی سیاستگذاری اصلاح طلبان با حضور اعضا برگزار شد.

در این جلسه با اشاره به برگزاری انتخابات شورایاری‌ها تاکید شد که اداره شهر بدون همراهی شهروندان امکان پذیر نیست و به همین دلیل انتخابات شورایاری‌ها به عنوان ابزار نظارتی شهروندان می‌تواند زمینه مشارکت مردم در اداره شهر را افزایش دهد.
به اعتقاد اعضای شورای عالی سیاستگذاری اصلاح طلبان اگر بدنه شورایاری‌های محلات از خود شهروندان محلات باشد، اداره شهر و تصمیماتی که برای مدیریت شهر گرفته می‌شود بر اساس خواست و مطالبات مردم خواهد بود و شورایاری‌ها در صورت حضور افراد مؤثر، در توزیع عادلانه منابع شهری نقش تعیین کننده خواهند داشت.
در این جلسه هادی خانیکی استاد علوم ارتباطات که به عنوان یکی از صاحب‌نظران رسانه در جلسه شورای عالی سیاستگذاری اصلاح طلبان حضور پیدا کرد، ضمن ارائه تحلیلی از وضعیت فعلی رسانه‌ها در کشور تاکید کرد که در مقطع فعلی فاقد مرجعیت رسانه‌ای هستیم.
این استاد علوم ارتباطات با اشاره به مطالعات انجام شده در خصوص وضعیت اجتماعی ایران گفت که شاهد تضعیف و زوال همبستگی اجتماعی هستیم و این چالش بر فضای رسانه‌ای و سیاسی کشور تأثیر گذاشته است.
در ادامه این جلسه گزارش فعالیت کارگروه‌های مختلف ارائه شد.
انتای پیام
