بیانیه مشترک آمریکا، انگلیس، امارات و عربستان علیه ایران
واشنگتن، لندن، ابوظبی و ریاض در بیانیه‌ای مشترک نگرانی خود را نسبت به آنچه که "تهدیدات تهران علیه صلح و ایمنی منطقه" خواندند، ابراز کردند.
به گزارش ایسنا، به نقل از سایت وزارت خارجه آمریکا، متن بیانیه مشترک این چهار کشور بدین شرح است:
پادشاهی عربستان سعودی، امارات متحده عربی، انگلیس و ایالات متحده آمریکا، نگرانی خود را نسبت به افزایش تنش‌ها در منطقه و تهدیداتی که ایران علیه صلح و ایمنی یمن و سایر منطقه عرضه می‌دارد - همانند حمله به کشتی‌های نفتی بندر فجیره در ۱۲ مه و دریایی عمان در ۱۳ ژوئن - ابراز می‌کنند. این حملات آبراه‌های بین‌المللی را که تمامی ما برای ناوبری بر آن تکیه می‌کنیم، به خطر می‌اندازند. کشتی‌ها و خدمه‌شان باید با امنیت از این آب‌های بین‌المللی گذر کنند. ما از ایران می‌خواهیم از انجام اقداماتی که ثبات منطقه‌ای را تهدید می‌کنند، خودداری کرده و از راه‌حل‌های سیاسی برای کاهش تنش‌ها استفاده کند.
ما همچنین نگرانی خود را نسبت به تشدید حملات حوثی‌ها علیه عربستان سعودی با استفاده از موشک‌های ساخت ایران و پهبادهای بدون سرنشین را ابراز می‌کنیم.
انتهای پیام
