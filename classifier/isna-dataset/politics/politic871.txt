ورود کمیسیون امنیت ملی مجلس به تحریم‌های جدید آمریکا
 رئیس کمیسیون امنیت ملی و سیاست خارجی مجلس گفت که این کمیسیون جلسه‌ای برای بررسی اقدامات و تحریم‌های اخیر آمریکا برگزار می‌کند.
مجتبی ذوالنوری در گفت وگو با ایسنا اظهار کرد: با توجه به اینکه امروز روز آخر کاری مجلس است و مجلس در دو هفته آینده تعطیل می‌باشد عملاً جلسه کمیسیون به بعد از تعطیلات موکول خواهد شد.
روز گذشته آمریکا تحریم‌های جدیدی علیه برخی از مقامات ایران از جمله وزیر خارجه و مقام معظم رهبری و برخی از فرماندهان سپاه اعمال کرد.
انتهای پیام
