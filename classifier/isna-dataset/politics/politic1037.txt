«علاءالدین»؛ قدیمی‌ترین پرونده دادسرای ناحیه ۱۲ تهران
در دیدار سرزده مردمی دادستان کل کشور از دادسرای ناحیه ۱۲ اعلام شد که قدیمی‌ترین پرونده این مرجع، مربوط به پاساژ علاءالدین است.
به گزارش ایسنا، حجت الاسلام والمسلمین منتظری دادستان کل کشور در حاشیه بازدید از دادسرای ناحیه ١٢ تهران، سوالی در رابطه با قدیمی‌ترین پرونده این دادسرا از یکی از مسئولان دادسرای ناحیه ١٢ تهران پرسید.
این فرد، در پاسخ به سوالِ دادستان کل کشور، گفت: قدیمی‌ترین پرونده مربوط به سال ۸۳ است و متعلق به پاساژ علاءالدین و آقای علاالدین است که وی نیز متواری بوده و اتهامش کلاهبرداری است، چرا که همکف این پاساژ را که پارکینگ بوده کاربری دیگری گرفته و تجاری تحویل مردم نداده است و معلوم نیست که به چه شکل هم از زندان آزاد شده است.
 دادستان کل کشور در ادامه پس از اطلاع از این موضوع دستور پیگیری در خصوص این پرونده را داد.
 انتهای پیام
