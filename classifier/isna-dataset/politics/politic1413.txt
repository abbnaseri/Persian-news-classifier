سپاه یک فروند پهپاد جاسوسی آمریکایی را سرنگون کرد
روابط عمومی کل سپاه از سرنگونی یک فروند پهپاد جاسوسی امریکایی در ساعات اولیه بامداد امروز، پس از تجاوز به فضای سرزمینی جمهوری اسلامی ایران مقابل منطقه کوه مبارک استان هرمزگان توسط آتش پدافند نیروی هوا فضای سپاه خبر داد.
به گزارش ایسنا به نقل از سپاه نیوز؛ روابط عمومی کل سپاه پاسداران انقلاب اسلامی در اطلاعیه‌ای اعلام کرد: نخستین ساعات بامداد امروز (پنجشنبه ۳۰ خرداد) یک فروند پهپاد جاسوسی "گلوبال هاوک "امریکا بعد از تجاوز به حریم سرزمینی جمهوری اسلامی ایران در منطقه روبروی کوه مبارک استان هرمزگان، هدف آتش پدافند نیروی هوا فضای سپاه پاسداران انقلاب اسلامی قرار گرفت و سرنگون شد.  اخبار تکمیلی متعاقباً اعلام خواهد شد.
انتهای پیام
