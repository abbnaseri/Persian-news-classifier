انتشار تصاویر جدید از سوی ظریف درباره ورود پهباد جاسوسی آمریکا به حریم هوایی ایران
محمدجواد ظریف با انتشار رشته توییتی حاوی عکس‌ها و مستندات ورود پهباد جاسوسی آمریکا به حریم هوایی کشورمان، بار دیگر بر نقض قوانین بین‌المللی توسط آمریکا تاکید کرد.
به گزارش ایسنا، وزیر خارجه کشورمان در این رشته توئیت آورده است: برای جزئیات بصری بیشتر در رابطه با مسیر، موقعیت، مکان اصابت ضربه به پهباد نظامی آمریکا - که ایران روز پنجشنبه آن را ساقط کرد - و آب‌هایی که بر فراز آن‌ها پرواز می‌کرده، به این نقشه‌ها و موقعیت‌های جغرافیایی نگاهی بیاندازید. هیچ شبهه‌ای در رابطه با موقعیت پهباد در زمان ساقط شدن وجود ندارد.


آبی: مسیر پرواز پهپاد * قرمز: مرز آبی ایران * خط سبز: خط مبدا آب‌های داخلی * خط زرد: حریم اطلاعات پرواز ایران * نقاط زرد: مکان‌های دادن هشدار به پهپاد * نقطه قرمز: محل سرنگونی


ظریف همچنین در نقشه‌ای دیگر از جهان مرزهای ایران و آمریکا و فاصله میان این دو را نشان داده و محل سرنگونی پهپاد جاسوسی را نیز مشخص کرده و به نوعی تجاوز آمریکا به حریم قانونی دیگر کشورها را به نمایش کشیده است.

انتهای پیام
