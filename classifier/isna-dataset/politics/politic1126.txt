درخواست زرآبادی برای بررسی انتخابات شورای مرکزی ناظر بر نشریات دانشگاهی وزارت علوم 
نماینده مردم قزوین در مجلس به دلیل آنچه که «تخلفات انتخابات شورای مرکزی ناظر بر نشریات دانشگاهی وزارت علوم» خواند به رییس‌جمهور و وزیر علوم تذکر داد.
به گزارش ایسنا، سیده حمیده زرآبادی در جلسه علنی امروز (یکشنبه) مجلس، ابراز امیدوار کرد: امیدوارم رییس‌جمهور و وزیر علوم هر چه زودتر به تخلفات انتخابات شورای مرکزی ناظر بر نشریات دانشگاهی وزارت علوم رسیدگی و نتیجه آن را اعلام کنند.
وی خطاب به وزیر کشور درباره تقسیمات کشوری در استان قزوین گفت: امیدوارم در هیات دولت این موضوع در نشست هیات دولت مطرح و نتیجه آن هر چه زودتر به مردم اعلام شود.
عضو کمیسیون صنایع و معادن مجلس در تذکری به وزیر ورزش و جوانان، گفت: متاسفانه با وجودی که جمعیت زیادی در شهرستانهای حوزه انتخابیه‌ام ساکن هستند اما امکانات ورزشی هیچ تناسبی با این جمعیت ندارد.
انتهای پیام
