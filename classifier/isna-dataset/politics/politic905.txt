واکنش سخنگوی وزارت خارجه به تحریم رهبری و ظریف از سوی آمریکا
سخنگوی وزارت خارجه کشورمان به تصمیم اخیر آمریکا برای  تحریم رهبری ایران و محمد جواد ظریف وزیر امور خارجه واکنش نشان داد.
به گزارش ایسنا، سید عباس موسوی در صفحه شخصی خود در توئیتر در این ارتباط نوشت:
«تحریم بی‌حاصل رهبری ایران و نیز فرمانده دیپلماسی کشور یعنی بسته شدن همیشگی راه دیپلماسی با دولت مستأصل آمریکا. دولت ترامپ در حال نابودی همه سازوکارهای جا افتاده بین المللی برای حفظ صلح و امنیت جهانی است.»
بر اساس این گزارش موسوی در پایان توییت خود از هشتگ تیم "بی" استفاده کرده است.
انتهای پیام
