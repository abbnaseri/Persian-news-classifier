ابلاغ آیین نامه اجرایی نحوه پرداخت پاداش پایان‌خدمت بازنشستگان، مانده مرخصی و بازخرید کارکنان
معاون اول رئیس جمهور آیین نامه اجرایی بند (ب) تبصره (۱۲) قانون بودجه سال ۱۳۹۸ کل کشور را جهت اجرا به وزارت امور اقتصادی و دارایی، سازمان برنامه و بودجه کشور و سازمان اداری استخدامی کشور ابلاغ کرد.
به گزارش ایسنا به نقل از پایگاه اطلاع رسانی دولت به نقل از  دفتر هیئت دولت،  هیئت وزیران در جلسه ۲۲ خرداد ۱۳۹۸ به پیشنهاد سازمان برنامه و بودجه کشور، آیین نامه اجرایی بند (ب) تبصره (۱۲) قانون بودجه سال ۱۳۹۸ کل کشور درخصوص سازوکار پرداخت پاداش پایان‌خدمت بازنشستگان،‌ مانده مرخصی و بازخرید کارکنان را تصویب کرد.
گفتنی است، مطابق قانون بودجه سال ۱۳۹۸ کل کشور، دستگاه های اجرایی مجازند از طریق منابع حاصل از فروش اموال و دارایی‌های غیرمنقول مازاد، نسبت به بازخرید کارکنان مازاد رسمی و غیررسمی، پرداخت پاداش پایان‌خدمت به افرادی که براساس قانون، بازخرید یا بازنشسته می ‌شوند و مانده مرخصی کارکنان اقدام کنند.
انتهای پیام
