پورمختار: تولیدکنندگان آتش به اختیار باشند
نماینده مردم بهار و کبودرآهنگ در مجلس شورای اسلامی با تاکید بر اینکه باید باور کنیم که در جنگ اقتصادی هستیم، گفت: تولیدکنندگان باید آتش به اختیار باشند.
به گزارش ایسنا، محمدعلی پورمختار در همایش روز ملی صنعت، اظهار کرد: شرایطی که در جنگ داشتیم به گونه ای بود که فرمانده های جنگ آتش به اختیار بودند و اگر فرمانده ای اشتباه می کرد محاکمه نمی شد.  وی با تاکید براینکه تولیدکنندگان باید آتش به اختیار باشند، تصریح کرد: برخورد تولیدکنندگان باید همانند فرمانده جنگ باشد.  پورمختار با بیان اینکه کسی که در مسند تصمیم‌گیری است باید از مسائل تولید آگاه باشد، افزود: نیاز به شجاعت در تصمیم گیری در مدیران و تولیدکنندگان داریم.  وی در بخش دیگری بر انجام کار علمی در صنعت تاکید کرد و گفت: باید ارتباط صنعت و دانشگاه بسیار نزدیک باشد.
انتهای پیام
