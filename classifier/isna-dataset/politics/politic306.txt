پیام تبریک فرمانده ارتش به امیر سرتیپ قرایی آشتیانی و سردار سرتیپ سلیمانی
امیر سرلشکر سید عبدالرحیم موسوی فرمانده کل ارتش جمهوری اسلامی ایران طی پیام‌های جداگانه‌، انتصاب امیر سرتیپ محمدرضا قرایی آشتیانی به سمت جانشینی رئیس ستاد کل نیروهای مسلح و سردار سرتیپ پاسدار غلامرضا سلیمانی به عنوان ریاست سازمان بسیج مستضعفین سپاه پاسداران را تبریک گفت.
به گزارش ایسنا به نقل از ارتش، متن پیام ها بدین شرح است:
برادر ارجمند امیر سرتیپ محمدرضا قرایی آشتیانی
سلام علیکم
اعتماد فرماندهی معظم کل قوا و تأیید تجارب و شایستگی حضرتعالی در حکم معظم‌له، مدال افتخار قریب به چهل سال سربازی انقلاب شکوهمند اسلامی است که به جنابعالی تعلق گرفت.
ضمن شکرگزاری از درگاه ذات احدیت، برکت روز افزون و استمرار سربازی خالصانه را برای آن برادر ارجمند و همرزم دیرینه مسألت می نمایم.
سرلشکر سید عبدالرحیم موسوی . فرمانده کل ارتش جمهوری اسلامی ایران

برادر ارجمند سردار سرتیپ غلامرضا سلیمانی
سلام علیکم
انتصاب حضرتعالی با حکم فرماندهی معظم کل قوا که با تایید «تجارب ارزنده در بسیج» و «شایستگی» توسط معظم له مزین شده است جای شکرگزاری به درگاه خداوند و مسرت اینجانب و همه علاقمندان به شجره طیبه بسیج گردید.
از درگاه خداوند بزرگ برای آن برادر ارجمند توفیق و سربلندی روزافزون مسئلت می نمایم.
سرلشکر سید عبدالرحیم موسوی . فرمانده کل ارتش جمهوری اسلامی ایران

انتهای پیام
