دیدار وابسته نظامی ایران در عراق با وزیر دفاع جدید این کشور
وابسته نظامی جمهوری اسلامی ایران در عراق با وزیر دفاع این کشور دیدار و گفت‌وگو کرد.
به گزارش ایسنا به نقل از الغدپرس، سردار مصطفی مرادیان، وابسته نظامی جمهوری اسلامی ایران در عراق روز یکشنبه با نجاح الشمری دیدار و انتصاب وی به عنوان وزیر دفاع را تبریک گفت.
وزارت دفاع عراق در بیانیه‌ای اعلام کرد که نجاح الشمری در این دیدار بر تداوم همکاری مشترک در زمینه مبارزه با تروریسم و ایجاد روابط خوب میان دو کشور تاکید کرد.
انتهای پیام

