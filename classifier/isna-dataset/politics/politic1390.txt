 جزئیات سرنگونی پهپاد جاسوسی متجاوز آمریکایی
روابط عمومی کل سپاه پاسداران انقلاب اسلامی در اطلاعیه‌ای جزئیاتی از هدف قرار گرفتن پهپاد متجاوز آمریکایی در حریم جمهوری اسلامی ایران توسط پدافند نیروی هوافضای سپاه را اعلام کرد.
به گزارش ایسنا، در پی سرنگونی یک فروند پهپاد جاسوسیآمریکایی پس از تجاوز به فضای سرزمینی ایران اسلامی در ساعات اولیه بامداد امروز مقابل منطقه کوه مبارک استان هرمزگان، روابط عمومی کل سپاه پاسداران انقلاب اسلامی در اطلاعیه‌ای به تشریح جزئیاتی از این اقدام پرداخت.  در این اطلاعیه آمده است: پهپاد جاسوسی گلوبال هاوک در ساعت ۱۴ دقیقه بامداد امروز از یکی از پایگاه‌های نیروهای آمریکایی در جنوب خلیج فارس با مختصات معلوم به هوا برخاسته و بر خلاف قوانین هوانوردی کلیه تجهیزات مربوط به معرفی خود را خاموش نموده و در نهایت پنهان‌کاری، از تنگه هرمز به سمت چابهار ادامه مسیر می‌دهد.  این اطلاعیه افزوده است: این هواپیمای بدون سرنشین در زمان بازگشت به سمت غرب منطقه در محدوده تنگه هرمز با تجاوز به فضای سرزمینی جمهوری اسلامی ایران، مشغول جمع آوری اطلاعات و جاسوسی می‌شود.  در ادامه اطلاعیه روابط عمومی کل سپاه تصریح شده است: در ساعت ۴ و پنج دقیقه بامداد در حالی که هواپیمای متجاوز وارد فضای سرزمینی کشورمان شده بود، توسط پدافند نیروی هوا فضای سپاه مورد هدف قرار گرفت و سرنگون گردید.  هواپیمای گلوبال هاوک یا rq4c یکی از پیشرفته‌ترین هواپیماهای جاسوسی جهان محسوب می‌شود که بر اساس اطلاعات به دست آمده بیش از ۲۰۰ میلیون دلار میلیون دلار قیمت دارد.
انتهای پیام
