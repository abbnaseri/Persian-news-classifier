ظریف: برجام را نقض نکرده‌ایم
محمدجواد ظریف با انتشار توییتی، تأکید کرد که ایران توافق هسته‌ای برجام را نقض نکرده است.
به گزارش ایسنا، وزیر امور خارجه کشورمان در توئیتر خود با تأکید بر این که ایران توافق هسته‌ای برجام را نقض نکرده است، در تبیین علت این امر، به پاراگراف ۳۶ برجام اشاره کرده است.
ظریف با اشاره به خروج آمریکا از برجام و استناد ایران به پاراگراف ۳۶ در به جریان انداختن ادامه مسیر، نوشت: ما ضمن محفوظ بودن حقوقمان، به کشورهای E3+2 [سه کشور اروپایی، چین و روسیه] چند هفته فرصت دادیم. ما پس از ۶۰ هفته نهایتاً دست به اقدام زدیم.
وزیر امور خارجه کشورمان تصریح کرد، به محض آن که کشورهای اروپایی به تعهدات خود عمل کنند، ایران متقابلاً اقدامات معکوس به عمل خواهد آورد.
انتهای پیام

