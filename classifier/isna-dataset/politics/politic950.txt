لاوروف: حامی انجام مذاکراتی میان ایران و کشورهای عربی بر سر امنیت خلیج فارس هستم
وزیر خارجه روسیه اظهار کرد که سوریه مکانی برای حل درگیری‌های ایران و اسرائیل نیست.
به گزارش ایسنا، به نقل از خبرگزاری آناتولی، سرگئی لاوروف، وزیر امور خارجه روسیه روز دوشنبه با ارزیابی سیاست خارجه آمریکا و رژیم صهونیستی علیه ایران گفت: این مسئله خوبی نیست که علیه یک کشور بجنگید و بدون هیچ تحقیقی، آن کشور را مقصر حادثه‌ای بدانید و منزوی کنید.
لاوروف در ادامه با اشاره اوضاع تنش‌آمیز خلیج فارس و سوریه گفت: تبدیل کردن اراضی سوریه به مکانی برای حل درگیری‌های ایران و اسرائیل تنها منجر به وخیم‌تر شدن مسائل می‌شود.
وی همچنین از انجام مذاکراتی میان ایران و کشورهای عربی بر سر امنیت خلیج فارس حمایت کرد.
انتهای پیام
