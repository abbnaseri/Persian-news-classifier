احضار کاردار امارات به وزارت امور خارجه
در پی تجاوز یک فروند پهپاد جاسوسی آمریکایی به حریم فضایی ایران از مبدا یک پایگاه نظامی آمریکا در امارات، کاردار این کشور امروز از سوی وزارت امور خارجه احضار و مراتب اعتراض شدید کشورمان به وی ابلاغ شد.
به گزارش ایسنا، در این دیدار، رئیس اداره خلیج فارس وزارت امور خارجه تاکید کرد: جمهوری اسلامی ایران ارائه تسهیلات به نیروهای بیگانه را برای هرگونه تعرض به قلمرو آبی، خاکی و فضایی ایران نمی‌پذیرد و کشورها نمی‌توانند در اینگونه موارد از خود سلب مسئولیت کنند.
انتهای پیام
