همایش تجلیل از پیشکسوتان فاوا در ارتش برگزار شد
با حضور رییس ستاد و معاون هماهنگ کننده ارتش جمهوری اسلامی ایران از 40 پیشکسوت حوزه فاوا در ارتش تقدیر شد.
به گزارش ایسنا به نقل از روابط عمومی ارتش، همایش تجلیل از ۴۰ پیشکسوت حوزه فاوا ارتش جمهوری اسلامی ایران با حضور امیر دریادار سیاری رییس ستاد و معاون هماهنگ کننده ارتش، امیر سرتیپ جهانشاهی معاون هماهنگ کننده نیروی زمینی ازتش، سردار آقاکیشی معاون فاوا نیروهای مسلح، حجت الاسلام و المسلمین حسین صنعت پور امیری رییس اداره عقیدتی سیاسی ستاد ارتش و امیر سرتیپ دوم مختاری زاده معاون فاوا ارتش در مرکز آموزش مخابرات شهید امینی نیروی زمینی ارتش برگزار شد.
در ادامه این مراسم از چندین کتاب جدید از الانتشار به نام‌های “عملیات فضای ساییر مقدماتی”، “عملیات سایبر فضای ۲” و “سیستم عامل لینوکس”، “تاکتیک بر مبنای ساختار جدید نیروی زمینی ارتش” و “کلیه شبکه های ارتباطی مرتبط با ساختار جدید” نیز رونمایی شد.
همچنین با حضور پیشکسوتان حوزه فاوا از موزه مرکز آموزش مخابرات شهید امینی نیروی زمینی ارتش نیز رونمایی شد.
انتهای پیام
