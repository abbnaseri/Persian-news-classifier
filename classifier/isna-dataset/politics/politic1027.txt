ظریف: با تمام قدرت و توان در برابر تحریم‌ها و تهدیدهای دشمن ایستاده‌ایم
وزیر امور خارجه در جلسه فراکسیون امید گفت: با تمام قدرت و توان در برابر تحریم ها و تهدیدهای دشمن ایستاده ایم و این مقاومت ادامه دارد.
فاطمه سعیدی سخنگوی فراکسیون امید مجلس در گفت‌وگو با ایسنا با اشاره به جلسه امروز هیات رئیسه فراکسیون امید مجلس شورای اسلامی با محمد جواد ظریف وزیر امور خارجه گفت: در این جلسه که به درخواست فراکسیون امید و با حضور کمیته سیاسی و کمیته امور خارجه فراکسیون برگزار شد، نمایندگان حاضر مسائلی را در رابطه با ساقط  کردن پهپاد آمریکایی، تهدید ترامپ به جنگ و همچنین تحریم ها مطرح کردند.
سخنگوی فراکسیون امید مجلس شورای اسلامی با اشاره به سخنان ظریف در این جلسه اظهار داشت: آقای ظریف در این جلسه گزارشی از آخرین تحولات و مسائل منطقه‌ای ارائه داد و در عین حال مقاومت مردم ایران در برابر تحریم ها را ستود و تاکید کرد که با تمام قدرت و توان در برابر تحریم ها و تهدیدهای دشمن ایستاده ایم و این مقاومت ادامه دارد.
انتهای پیام
