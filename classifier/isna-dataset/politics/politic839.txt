اصلاحات قانون آیین دادرسی دیوان عدالت اداری در کمیسیون حقوقی نهایی شد
یحیی کمالی پور با بیان این خبر که اصلاحات قانون تشکیلات و آیین دادرسی دیوان عدالت اداری در کمیسیون حقوقی مجلس نهایی شد، محور اصلاحاتی که در جلسه امروز کمیسیون در این خصوص انجام شد را تشریح کرد.
یحیی کمالی پور در گفت و گو با ایسنا، درخصوص جلسه امروز کمیسیون حقوقی و قضایی مجلس شورای اسلامی گفت: در جلسه امروز نیز اصلاحاتی جزئی نسبت به اصلاح قانون تشکیلات و آیین دادرسی دیوان عدالت اداری انجام شد، اصلاحات این قانون در کمیسیون حقوقی و قضایی مجلس نهایی و برای نوبت به صحن ارسال شد.
وی در خصوص این اصلاحات توضیح داد: اصلاحات بیشتر متوجه به دادرسی الکترونیک و حذف سیستم‌های دفتری در درازمدت و در خصوص هیات عمومی دیوان بود، طبق این اصلاحات مقرر شد در بحث خسارات وارده دیوان فقط رای به ورود یا رد شکایات دهد و مطالبه خسارات به خود دادگستری‌ها ارجاع و از آن طریق در خصوص اقدام شود.
انتهای پیام
