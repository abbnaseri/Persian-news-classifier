ناظران مجلس در شورای عالی رفاه و تامین اجتماعی انتخاب شدند
نمایندگان مجلس شورای اسلامی ناظران شورای عالی رفاه و تأمین اجتماعی را تعیین کردند.
به گزارش ایسنا، در جلسه علنی امروز مجلس شورای اسلامی انتخابات تعیین ناظران مجلس در شورای عالی رفاه و تأمین اجتماعی برگزار شد. رسول خضری از سوی کمیسیون اجتماعی و سید مهدی فرشادان و شهباز حسن پور از سوی کمیسیون برنامه و بودجه و سیامک مره‌صدق از سوی کمیسیون بهداشت و درمان به عنوان کاندیدا معرفی شدند. و در نهایت از ۱۲۶ رأی اخذ شده، رسول خضری با ۱۰۳ رأی، سیامک مره‌صدق با ۷۵ رأی و سید مهدی فرشادان با ۷۱ رأی به عنوان ناظران مجلس در شورای عالی رفاه و تأمین اجتماعی انتخاب شدند.
انتهای پیام
