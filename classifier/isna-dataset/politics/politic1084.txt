دستور بودجه ای جهانگیری به دستگاه‌های اجرایی
سخنگوی دولت از دستور اسحاق جهانگیری معاون اول رئیس جمهوری به کلیه دستگاه های اجرایی مبنی بر تنظیم برنامه های خود در سقف بودجه تعدیل شده خبر داد.
به گزارش ایسنا ، علی ربیعی در گفت‌وگویی گفت: معاون اول رئیس جمهوری در جلسه امروز هیات وزیران تمامی دستگاه‌های اجرایی را موظف کرد تا برنامه های خود را در سقف بودجه تعدیل شده تنظیم کنند.

به گفته سخنگوی دولت، براساس این دستور سازمان برنامه و بودجه باید با اعطای قدرت جابجایی به دستگاه‌های اجرایی امکان هزینه بهینه را فراهم سازد.

همچنین براساس این دستور دستگاه‌های اجرایی باید برنامه افزایش بهره وری سازمانی را تنظیم کنند و تبدیل بوجه به هیچ وجه نباید شامل حقوق و مزایای کارکنان و بازنشستگان و تعهدات مشابه دولت باشد.

گفتنی است سقف بودجه بعد از تعدیل، ۳۸۶ هزار میلیارد تومان است.
انتهای پیام
