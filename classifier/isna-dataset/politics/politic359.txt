برگزاری دومین جلسه مشترک هماهنگی اروندرود در تهران
در چارچوب تفاهم سران دو کشور، دومین اجلاس هیئت مشترک هماهنگی اروند رود با حضور هیات‌های رسمی یران و  عراق به ریاست مدیرکل حقوقی بین المللی وزارت امور  خارجه کشورمان و مشاور وزیر خارجه عراق در تهران برگزار شد. 
به  گزارش ایسنا، در این نشست که نمایندگان وزارتخانه‌ها و دستگاه‌های مختلف ذی‌ربط دو کشور حضور داشتند، چارچوب کلی مربوط به مقدمات لایروبی و پاکسازی اروندرود مورد مذاکره و تبادل نظر طرفین قرار گرفت و مقرر شد ایده های مشترک عملیاتی با هدف تفاهم و اجرای آنها به مقامات عالیه دو کشور ارائه شود.
پیش از آن نیز کارگروه فنی موقت لایروبی تشکیل جلسه داده بود که طی آن، کارشناسان فنی دو کشور در خصوص جدول زمان بندی عملیات اجرایی مربوط به پاکسازی اروندرود مذاکره کرده بودند.
انتهای پیام
