سفیر هند در ایران: فردایی بهتر برای روابط دوجانبه می‌بینم
سفیر هند در ایران با تاکید بر جایگاه استراتژیک چابهار گفت: چابهار حلقه اتصال مهمی برای کشورهای منطقه به شمار می‌رود.
به گزارش ایسنا، گدام درمندرا در دیدار با مدیرعامل منطقه آزاد چابهار گفت: طی بازدید از طرح توسعه بندر شهید بهشتی و فعالیت‌های اقتصادی و غیره این منطقه و همچنین همکاری مشترک شرکت آی پی جی ال و بندر چابهار، از روند توسعه چابهار باخبر شده و از نزدیک شاهد این پیشرفت و توسعه شدم.
وی با مد نظر قرار دادن زیر ساخت‌های مناسب فراهم شده در منطقه آزاد چابهار ادامه داد: اکنون آنچه برای حضور سرمایه گذاران و فعالیت شرکت‌ها نیاز به شمار می‌رود، ارتباطات مستحکم بین دو کشور است.
گدام درمندار افزود: آنچه که ما و شما امروز صحبت می‌کنیم مشترکاتی بوده که دو طرف بر اهمیت آن آگاه است.
وی با تاکید بر جایگاه استراتژیک چابهار ادامه داد: چابهار حلقه اتصال مهمی برای کشورهای منطقه به شمار می‌رود.
سفیر هند در ایران با اشاره به چشم انداز این توافقنامه سه جانبه گفت: کشورها همواره چالش‌هایی را پیش رو دارند اما آن چه که امروز در کنار تعهد دو کشور ایران و هند می‌بینم، فردایی بهتر برای روابط دو جانبه و همکاری‌های مشترک است.
انتهای پیام
