هر اقدام دشمن با پاسخ متناسب نیروهای مسلح مواجه خواهد شد
فرمانده نیروی پدافند هوایی ارتش بیان کرد: امروز دشمنان ما آگاه شدند که هر اقدام آنها با پاسخ متناسب از سوی نیروهای مسلح مواجه خواهد شد و این مسئله را بارها آزموده‌اند.
به گزارش ایسنا، امیر علیرضا صباحی‌فرد در در جریان بازدید از گروه پدافند ‌هوایی شهید مجید عسگری هاشم آباد منطقه پدافند هوایی اصفهان ضمن حضور در ایستگاه رادار و گردان زمین به هوای این گروه پدافندی در جریان میزان آمادگی رزمی و عملیاتی این گروه قرار گرفت.
فرمانده نیروی پدافند هوایی ارتش با اشاره به وجود اماکن حساس و حیاتی در حوزه مسئولیت منطقه پدافند هوایی شهید نصر اصفهانی گفت: افتخار پدافند هوایی این است که وظیفه مهم حراست از پر اهمیت ترین دستاوردهای نظام را برعهده دارد و امروز کارکنان پدافند با تمام توان این مسئولیت را پیگیری می‌کنند.
وی در ادامه تصریح کرد: امروز دشمنان ما آگاه شدند که هر اقدام آنها با پاسخ متناسب از سوی نیروهای مسلح مواجه خواهد شد و این مسئله را بارها آزموده‌اند.
امیر صباحی‌فرد تاکید کرد: پدافند هوایی خط مقدم دفاع است و آمادگی و هوشیاری نیروهای پدافندی در قالب شبکه یکپارچه پدافند هوایی کشور اهداف پلید دشمنان را ناکام گذاشته است.
وی افزود امروز هماهنگی مناسبی میان ارکان پدافند هوایی در کشور وجود دارد و این هماهنگی باعث شده است تا مجموعه دفاع هوایی منسجم و مناسبی در کشور وجود داشته باشد و نیروهای پدافندی از ظرفیت‌های موجود برای پوشش مناسب و یکپارچه در دفاع استفاده می‌کنند.
انتهای پیام
