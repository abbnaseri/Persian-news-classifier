مدیرعامل سابق روزنامه رسمی درگذشت
محمد سینجلی‌ جاسبی مدیرعامل پیشین روزنامه رسمی کشور درگذشت.
به گزارش ایسنا، مراسم ترحیم او که در آستانه دهه کرامت و ولادت حضرت معصومه (س) از دنیا رفته، روز یکشنبه (۱۶ تیرماه) از ساعت ١۸ تا ١۹:۳٠ در مسجد علی‌بن‌موسی‌الرضا (ع) واقع در خیابان ١۷ شهریور، خیابان شهید قادری، برگزار می‌شود.
مجمع ناشران انقلاب اسلامی با اعلام خبر درگذشت جاسبی که مدیر سابق انتشارات پیام عدالت بوده است، در پیامی نوشت: درگذشت این برادر مؤمن و انقلابی را به خانواده محترمشان و فعالان حوزه نشر کشور تسلیت می‌گوییم و از خداوند متعال علو درجات برای آن مرحوم و صبر و شکیبایی برای بازماندگان را مسئلت داریم و رجاء واثق داریم که صاحب این روز، حضرت معصومه (س)، شفیع این عزیز فقید باشد.
مرحوم جاسبی، فرزند شهید حاج جعفر سینجلی جاسبی بوده است.
انتهای پیام
