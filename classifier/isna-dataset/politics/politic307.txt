بازدید امیر سرلشکر موسوی از منطقه پدافند هوایی شهید نصر اصفهانی
فرمانده کل ارتش جمهوری اسلامی ایران از منطقه پدافند هوایی شهید نصر اصفهانی بازدید کرد.
به گزارش ایسنا به نقل از ارتش، امیر سرلشکر سید عبدالرحیم موسوی فرمانده کل ارتش، صبح امروز از منطقه پدافند هوایی شهید نصر اصفهانی واقع در استان اصفهان بازدید کرد.
امیر سرلشکر موسوی در نشست تخصصی با فرماندهان و مسئولان منطقه پدافند هوایی شهید نصر اصفهانی از نزدیک در جریان میزان آمادگی رزمی، تکنیکی و تاکتیکی این منطقه قرار گرفت.
فرمانده کل ارتش از نمایشگاه ابداعات و دستاوردهای منطقه، مرکز کنترل فرماندهی عملیات(SOC)، سایت اس 200، پروژه مسکونی شهید کشوری و روند بازسازی منازل سازمانی بازدید کرد.
دیدار با خانواده سرلشکر شهید عموشاهی از دیگر برنامه‌های امیر سرلشکر موسوی در مدت حضور در اصفهان بود.
در جریان این بازدید، امیر سرتیپ صباحی فرد فرمانده نیروی پدافند هوایی ارتش، فرمانده کل ارتش را همراهی می‌کرد.
انتهای پیام
