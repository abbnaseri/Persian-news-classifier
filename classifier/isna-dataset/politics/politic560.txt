واعظی: به امید آن روز که ایران عزیزمان پر از بهشتی‌ها باشد
رئیس دفتر رئیس‌جمهوری در گرامیداشت یاد و خاطره شهید مظلوم بهشتی در پستی اینستاگرامی نوشت: به امید آن روز که ایران عزیزمان پر از بهشتی‌ها باشد.
به گزارش ایسنا، محمود واعظی در این پست نوشت: شهید بهشتی در طول زندگی‌اش همان‌گونه زیست که هیچ هراسی از مرگ نداشت و قاطعانه برای دفاع از حق و تحقق عدالت ایستاد، مبارزه کرد و در نهایت به شهادت رسید.
شهید بهشتی با تمام آگاهی و دانش زبانزد آن دوره، اما به شکل قابل ستایشی نقدپذیر بود؛ در عین حال در زمان تدوین قانون اساسی و در فصل سوم آن، قاطعانه از حقوق ملت دفاع کرد تا حالا یادش در خاطر یک ملت جاودانه باشد. بعد از جنایت هفتم تیر، ملت داغدیده فریاد می زدند که ایران پر از بهشتی است؛ به امید آن روز که ایران عزیزمان پر از بهشتی ها باشد.
انتهای پیام
