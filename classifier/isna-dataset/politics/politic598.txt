ظریف: هیچ وقت حمایت غرب از صدام را فراموش نخواهیم کرد
وزیر امور خارجه کشورمان سالروز حملات شیمیایی هولناک صدام حسین علیه مردم سردشت را با انتشار پیامی در توییتر یادآور شد و گفت ما هیچ وقت حمایت غرب از صدام را فراموش نخواهیم کرد.
به گزارش ایسنا، محمدجواد ظریف، وزیر امور خارجه کشورمان در پیامی توییتری نوشت: " در ۲۸ ژوئن، ما سالگرد حمله دهشتناک شیمیایی به غیرنظامیان ایرانی در سردشت را گرامی می‌داریم. ما هرگز فراموش نخواهیم کرد که دنیای غرب از صدام پشتیبانی و حتی وی را به تسلیحات شیمیایی مسلح کرد. شورای امنیت هرگز حمله شیمیایی صدام به مردم ما را محکوم نکرد. ما آن زمان، ثابت قدم ماندیم؛ اکنون هم خواهیم ماند."
انتهای پیام
