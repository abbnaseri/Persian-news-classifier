عراقچی: آمریکا وارد جنگ اقتصادی با ایران شده است
سید عباس عراقچی گفت: دولت آمریکا از دلار بعنوان یک سلاح جنگی علیه سایر کشورها استفاده می‌کند.
به گزارش ایسنا، سید عباس عراقچی معاون وزیر خارجه در سمینار بین المللی «تحریم‌های یک جانبه و آثار آن‌ها» که در وین برگزار شده است، با اشاره به تحریم‌های ظالمانه و غیرقانونی آمریکا، بر ضرورت مقابله جامعه بین المللی با یک جانبه گرایی واشنگتن تاکید کرد و مسئولیت بین المللی واضعان تحریم‌های یک جانبه را یادآور شد.
بر اساس اعلام خبرگزاری صدا و سیما از وین، سمینار بین المللی تحریم‌های یک جانبه و آثار آن‌ها به ابتکار نمایندگی‌های سیاسی ایران، کوبا و ونزوئلا در وین و با حضور وزیر امورخارجه ونزوئلا، معاون سیاسی وزیر خارجه کشورمان و گزارشگر ویژه اقدامات قهری یک جانبه شورای حقوق بشر سازمان ملل و برخی از شخصیت‌های بین المللی در هتل کوبورگ وین برگزار شد.
انتهای پیام
