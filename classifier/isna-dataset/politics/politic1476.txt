دیدار پمپئو و موگرینی با محوریت ایران
سخنگوی وزارت امور خارجه آمریکا ضمن اشاره به محورهای رایزنی وزیر امور خارجه آمریکا و مسئول سیاست خارجی اتحادیه اروپا، ایران را جزو این محورها برشمرد.
به گزارش ایسنا، مورگان اورتاگوس، سخنگوی وزارت امور خارجه آمریکا درباره دیدار روز گذشته مایک پمپئو، وزیر امور خارجه آمریکا با فدریکا موگرینی، مسئول سیاست خارجی اتحادیه اروپا در بیانیه‌ای نوشت: مایک پمپئو، وزیر امور خارجه امروز [روز گذشته] با فدریکا موگرینی، نماینده ارشد اتحادیه اروپا در سیاست خارجی و امنیت دیدار کرد.
وی در ادامه نوشت که آن‌ها درباره تعدادی از منافع مشترک آمریکا و اتحادیه اروپا و چالش‌هایی که با آن روبه‌رو رو هستند از جمله، دفاع و امنیت در اروپا، افغانستان، کوبا، ایران، لیبی، مالدووا، بالکان غربی، روسیه، اکراین و ونزوئلا مذاکره کردند.
انتهای پیام
