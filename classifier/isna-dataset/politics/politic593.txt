حضور فعال ایران و ارمنستان در اتحادیه اقتصادی اوراسیا
معاون  برق و انرژی وزارت نیروی کشورمان  با  مهر گریگوریان معاون نخست وزیر جمهوری ارمنستان و رئیس طرف ارمنی کمیسیون مشترک همکاری های اقتصادی دو کشور در محل نخست وزیری دیدار و گفت‌وگو کرد.
به گزارش ایسنا،  دراین دیدار حائری معاون وزیر نیروی کشورمان ضمن ابلاغ سلام وزیر نیرو و رئیس ایرانی کمیسیون مشترک همکاری های اقتصادی دو کشور به معاون نخست وزیر جمهوری ارمنستان ، هدف از سفر خود را پیگیری و تسریع در اجرای پروژه خط سوم انتقال برق بین دو کشور عنوان کرد. مهر گریگوریان نیز در این دیدار با اشاره به تصویب موافقتنامه تعرفه ترجیحی بین ایران و اتحادیه اقتصادی اوراسیا در ایران آن را فرصت مناسبی برای دو کشور به منظور توسعه و گسترش روابط دو جانبه و چند جانبه برشمرد. طرفین دراین دیدار ضمن تاکید بر تسریع در اجرای خط سوم انتقال برق به ارمنستان که یکی از مهم‌ترین پروژه های همکاری دوجانبه و چندجانبه جمهوری اسلامی ایران با ارمنستان می باشد بر اهمیت پیگیری تعاملات منطقه ای انرژی تاکید کردند. شانزدهمین کمیسیون مشترک همکاری های اقتصادی جمهوری اسلامی ایران و جمهوری ارمنستان طی روزهای ٩ الی ١١ تیرماه ١٣٩٨ در تهران برگزار خواهد شد . انتهای پیام
