انجمن آشوریان تهران:  «معامله قرن» فریبی بیش نیست
در پی آغاز مرحله نخست طرحی که معامله قرن نام گرفته و از سوی آمریکا به عنوان  طرح صلح خاورمیانه ، آمده است ، انجمن آشوریان تهران از سوی جامعه آشوریان بیانیه‌ای منتشر کرد.


به گزارش ایسنا، متن این بیانیه به این شرح است:
فریب قرن
آغازی یاس انگیز برای معامله ای فریبنده ، با نام معامله قرن ، برای فلسطینیان و رژیم اشغالگر ، رقم خورد. آمریکایی ها و اعراب ، بر پیشنهادهای اقتصادی ناواقعی و خیالی ، بی آن که احزاب سیاسی را راه بدهند ، در همایشی  به بحث نشستند.
طرح پیشنهادی دولت  آمریکا برای صلح خاورمیانه ، بیش از آن که امید ساز باشد ، هراس انگیز است.طرحی که می گوید ، فلسطینیان و اسرائیلیان ، در چارچوبی بی اثر در گذشته‌های دور ، اسیرند.
طرح صلح آن‌ها ،گونه ای لجاجت و سرسختی با سدی به نام کرانه غربی و غزه است. عرصه ای با ترفندهای تجاری و گردشگری. آمریکا ، مدعی است می خواهد منطقه را از قربانی درگیری های گذشته بودن ، به نمونه ای پیش تاخته ، از تجارت بدل کند.
وعده ای که ترامپ ، بیش از راه یافتن به کاخ سفید ، از آن به عنوان کامل ترین پیمان میان فلسطینیان و اسرائیلیان گفت و اکنون ، آن را «معامله قرن» می‌خواند. در این طرح ، بازنشانی از راه کارهای سیاسی در حل دشواری هایی چون مرزها ، پناهندگان ، موضوع بیت المقدس و برتر از همه ، کشور فلسطین ، نیست. نشانه هایی از این طرح را مشاور عالی ترامپ ، رونمایی کرد. اما می گویند ، طرح در قفسه ها خواهد ماند.تا دور دوم ریاست جمهوری ترامپ آغاز شود. این ، یعنی که بار دیگر آمریکا ، سرنوشت تلخ هفتاد ساله فلسطینیان را به آینده ای نامعلوم می کشاند.
طرح ناکام دیگری ، در کنار ده ها طرح بر روی میز رفته. بی تردید «معامله قرن» فریبی دیگر ، بیش نیست.
جامعه جهانی آشوری ، که چون ملت های ستمدیده دیگر همچون فلسطینیان ، همواره قربانی طرح های مستبدانه جهان استعمارگر بوده است و آخرین آن ها پیمان داعش با گروه های ویرانگر دیگر چون طالبان ، علیه مسلمانان و مسیحیان بود. توطئه و فریب بزرگ قرن ، با عنوان پرطمطراق «معامله قرن» را محکوم می کند. معامله ای که حاصلی جز ویران سازی و ویرانگری و همچنان آوارگی و در به دری برای ملت مظلوم فلسطین نخواهد داشت.
انتهای پیام
