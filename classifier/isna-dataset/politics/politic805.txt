ربیعی: امضای تحریم رهبری عامل وحدت ملی ایرانیان خواهد شد
سخنگوی دولت با بیان این که امضای تحریم رهبری عامل وحدت ملی ایرانیان خواهد شد افزود: پیشنهاد تحریم ظریف ترس گروه بی از عقلانیت دیپلماتیک است.
به گزارش ایسنا، علی ربیعی در صفحه اینستاگرام خود نوشت: امضای تحریم رهبری، توهین به یک ملت است. هیچ اثر واقعی ندارد. اتفاقا عامل وحدت ملی بیشتر ایرانیان خواهد شد. تحریم صاحب فتوای حرمت سلاح‌های هسته‌ای، حرکتی دور از عقلانیت و غیرقابل توجیه است. ظاهرا تنها این پهپاد آمریکایی نبود که منفجر شد بلکه نظم گفتاری کاخ سفید نیز مختل گردید. ترامپ ادعای مذاکره دارد. تحریم مذاکره کننده، در حقیقت تحریم مذاکره است. وقتی ظریف را می‌خواهید تحریم‌ کنید یعنی ادعای مذاکره شما نمایشی است. پیشنهاد تحریم ظریف، ترس گروه بی از عقلانیت دیپلماتیک را به نمایش می‌گذارد.
انتهای پیام
