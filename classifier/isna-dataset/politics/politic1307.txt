تکذیب خبر ادعایی رویترز درباره پیام ترامپ به ایران
شبکه الجزیره به نقل از یک منبع در شورای عالی امنیت ملی ایران اعلام کرد، که خبر ارسال پیام ترامپ به تهران از طریق عمان صحت ندارد.
به گزارش ایسنا، شبکه الجزیره اعلام کرد که یک منبع از شورای عالی امنیت ملی ایران در گفت‌وگو با این شبکه تاکید کرده است که خبر ارسال پیام ترامپ به تهران از طریق مسقط و هشدار نسبت به حمله قریب الوقوع به ایران صحت ندارد.
این منبع افزود: خبر ارسال پیام ترامپ به مقامات عالی نظام کذب است و ما آنرا بطور کامل رد می‌کنیم.
امروز رویترز مدعی شد که یک مقام ایرانی به آنها اطلاع داده است که دونالد ترامپ، رئیس جمهور آمریکا پیامی از طریق عمان به تهران فرستاده است و گفته است که آمریکا به دنبال جنگ نیست بلکه به دنبال مذاکره است.
رویترز بدون نام بردن از منبع ادعایی خود گفته بود که ترامپ در این پیام ایران را تهدید به حمله کرده است.
انتهای پیام

