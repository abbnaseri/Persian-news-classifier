وزارت خزانه‌داری آمریکا هشت فرمانده ارشد سپاه را تحریم کرد
وزیر خزانه‌درای آمریکا ادعا کرد که هشت فرمانده ارشد سپاه پاسداران را در لیست تحریم‌های خود قرار داده است.
به گزارش ایسنا، به نقل از فارکس لایو، استیون منوچین، وزیر خزانه‌داری آمریکا با طرح این ادعا که تحریم‌های امروز آمریکا علیه ایران، میلیارد دلار از دارایی‌های ایران را مسدود کرده است مدعی شد که وزارت، سردار حاجی‌زاده، فرمانده نیروهای هوافضای سپاه پاسداران، سردار تنگسیری فرمانده نیروهای دریایی سپاه پاسداران، سردار پاکپور، فرمانده نیروهای زمینی سپاه پاسداران، سردار عباس غلام شاهی، سردار رمضان زیراهی، سردار یدالله بادین، سردار منصور روانکار و سردار علی عظمایی را تحریم کرده است. وی همچنین مدعی شد که پنج فرمانده نیروهای دریایی سپاه پاسداران نیز در لیست تحریم‌های آمریکا قرار گرفته‌اند.
به گزارش ایسنا، این وزارت دقایقی قبل با اعمال تحریم‌های جدید، نهاد مقام معظم رهبری را هم تحریم کرد و اعلام کرد که محمدجواد ظریف، وزیر امور خارجه کشورمان را نیز تحریم خواهد کرد.
انتهای پیام
