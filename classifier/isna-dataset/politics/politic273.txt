دیدار سفیر جدید افغانستان با مدیر کل تشریفات وزارت امور خارجه 
سفیر جدید جمهوری اسلامی ایران با مدیرکل تشریفات وزارت امور خارجه در محل این وزارت‌خانه دیدار و گفت‌وگو کرد.
به گزارش ایسنا، در این ملاقات، پس از خیر مقدم و معارفه، جواد محمودی فر، مدیر کل تشریفات وزارت امور خارجه کشورمان، انتخاب عبدالغفور لیوال سفیر جدید افغانستان را تبریک گفت. سپس در گفت‌وگوی مختصری در خصوص بهبود مناسبات و تحکیم روابط بین دو کشور صحبت شده و طرفین بر توسعه مناسبات در ابعاد مختلف تأکید کردند.
در پایان این دیدار نیز هماهنگی‌ها برای ملاقات عبدالغفور لیوال با محمد جواد ظریف، وزیر امور خارجه و دکتر حسن روحانی رئیس جمهوری اسلامی ایران صورت گرفت و رونوشتی از استوارنامه وی به مدیر کل تشریفات وزارت امور خارجه کشورمان ارائه شد.
انتهای پیام
