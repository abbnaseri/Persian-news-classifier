برگزاری مراسم تشییع صفاری نطنزی با حضور ظریف و لاریجانی
 مراسم تشییع مرحوم مرتضی صفاری نطنزی نماینده نطنز و قمصر با حضور رئیس مجلس و وزیر خارجه برگزار شد.
به گزارش ایسنا، مراسم تشییع در محل تالار آفتاب مجلس شورای اسلامی با حضور علی لاریجانی رئیس مجلس شورای اسلامی، محمد جواد ظریف، وزیر خارجه، زنگنه وزیر نفت، امیری معاون پارلمانی رییس جمهور تعدادی از معاونان و کارکنان وزارت خارجه تعدادی از اعضای کمیسیون امنیت ملی و سیاست خارجی مجلس و برخی از نمایندگان و کارکنان مجلس برگزار شد.
همچنین پیکر مرحوم در کنار مقبره الشهدای مجلس تشییع شد. پیکر این مرحوم فردا در نطنز نیز تشییع و بعد خاکسپاری می شود.
مراسم ختم آن مرحوم جمعه ۷ تیر در مکتب القرآن نطنز برگزار شده و مراسم ختم دیگری در روز دوشنبه ۱۰ تیر از ساعت ۲:۳۰ تا ۴ بعد از ظهر در مدرسه عالی شهید مطهری برگزار خواهد شد.
صبح امروز مرحوم صفاری نطنزی بعد از تحمل یک دوره بیماری دار فانی را وداع گفت.
انتهای پیام
