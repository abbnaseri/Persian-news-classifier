دیدار و گفتگوی سفیر جدید قزاقستان با سفیر کشورمان در عمان
حجت الاسلام و المسلمین نوری شاهرودی، سفیر  ایران در عمان روز یکشنبه در محل سفارت کشورمان در  مسقط با آقای "نجم الدین محمد علی" سفیر جدید جمهوری قزاقستان در این کشور عربی دیدار و گفت و گو کرد .
به گزارش ایسنا، در این دیدار محمد علی با اشاره به شنیده‌های خود در خصوص فعالیت مؤثر سفیر جمهوری اسلامی ایران، از او درخواست کرد تا با توجه به اینکه وی در آغاز مأموریت خود بسر می‌برد، از راهنمایی‌های لازم جهت تسهیل فعالیت در عمان بهره مند شود که در این خصوص سفیر ایران بر آمادگی خود جهت انتقال تجربیات به سفیر جدید قزاقستان تاکید کرد.
همچنین در این ملاقات سفرای ایران و قزاقستان به تبادل نظر در مورد روابط خود با عمان نیز پرداختند.
انتهای پیام
