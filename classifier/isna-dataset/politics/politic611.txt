همدردی موسوی با خانواده‌های قربانیان عملیات تروریستی در تونس
سخنگوی وزارت امور خارجه جمهوری اسلامی ایران ضمن محکوم کردن دو عملیات تروریستی در پایتخت کشور دوست و برادر جمهوری تونس با خانواده قربانیان این حوادث ابراز همدردی و بر ایستادگی کامل جمهوری اسلامی ایران در کنار دولت و ملت تونس در مبارزه با تروریسم تاکید کرد.
به گزارش ایسنا، سید عباس موسوی همچنین با توجه به کسالت باجی السبسی رییس جمهور تونس برای وی آرزوی سلامتی و ابراز امیدواری کرد که دولت و ملت تونس همچون گذشته بتوانند با صلابت در مسیر دموکراسی گام برداشته و دو انتخابات ریاست جمهوری و مجلس نمایندگان را که در پیش رو دارند با موفقیت و شکوهمند برگزار کند.
انتهای پیام
