بازتاب گسترده سرنگونی پهپاد آمریکایی توسط ایران در رسانه‌های بین‌المللی
پس از آنکه سپاه پاسداران انقلاب یک پهپاد جاسوسی آمریکایی را بر فراز خلیج فارس سرنگون کرد، اغلب رسانه‌های خارجی، شامل رسانه‌های انگیسی و عرب زبان به انتشار این خبر پرداختند.
به گزارش ایسنا، روابط عمومی کل سپاه پاسداران انقلاب اسلامی در اطلاعیه‌ای اعلام کرد: نخستین ساعات بامداد امروز (پنجشنبه ۳۰ خرداد) یک فروند پهپاد جاسوسی "گلوبال هاوک" آمریکا بعد از تجاوز به حریم سرزمینی جمهوری اسلامی ایران در منطقه روبروی کوه مبارک استان هرمزگان، هدف آتش پدافند نیروی هوا فضای سپاه پاسداران انقلاب اسلامی قرار گرفت و سرنگون شد.
اغلب رسانه‌های جهان پس از انتشار این اطلاعیه در خبر فوری گزارش دادند که یک پهپاد آمریکایی توسط موشک ایرانی در نزدیکی منطقه هرمزگان، واقع در جنوب ایران هدف قرار گرفت و ساقط شد.
خبرگزاری‌هایی همچون رویترز، خبرگزاری فرانسه، آسوشیتدپرس، اسپوتنیک، ترند و روزنامه‌های متعددی ازجمله نیویورک تایمز، واشنگتن پست، اورشلیم پست، تایمز آو اسرائیل، لس آنجلس تایمز، گاردین، گلوبال تایمز، شبکه‌های الجزیره، دویچه وله، یورونیوز، فاکس نیوز، بی‌بی‌سی، سی‌ان‌ان، ان‌بی‌سی، اسکای نیوز، ان‌پی‌آر، ای‌بی‌سی، راشا تودی و بسیاری دیگر به انتشار این خبر پرداختند.
گاردین نوشت: سپاه پاسداران انقلاب یک پهپاد آمریکایی را در جنوب استان هرمزگان سرنگون کرد.
به گزارش الجزیره، سپاه ایران پهپاد جاسوسی آمریکا را ساقط کرد.
همچنین سی‌ان‌ان گزارش داد: ایران پهپاد جاسوسی آمریکا را سرنگون کرد.
آسوشیتدپرس: ایران می‌گوید یک پهپاد آمریکایی را سرنگون کرده است.
اسکای‌نیوز نیز خبر داد: ایران یک پهپاد آمریکایی را در حریم هوایی خود ساقط کرد.
دویچه‌وله: ایران پهپاد آمریکا را سرنگون کرد.
به نوشته نیویورک‌پست، یک پهپاد آمریکایی با پدافند موشکی سپاه ایران سرنگون شد.
لس‌آنجلس تایمز نوشت: سپاه پاسداران یک پهپاد آمریکایی از نوع "گلوبال هاوک" را ساقط کرد.
به گزارش رویترز، پهپاد آمریکایی مدل "تریتون MQ-4C" می‌تواند پرواز مداوم به مدت ۲۴ ساعت، در ارتفاع بیش از ۱۰ مایل و با محدوده عملیاتی ۸ هزار و ۲۰۰ مایل دریایی داشته باشد.
انتهای پیام
