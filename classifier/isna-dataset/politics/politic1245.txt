آغاز  ثبت نام امریه سربازی در قوه قضاییه؛ اعزامی شهریور ماه 

 ثبت نام امریه سربازی در قوه قضاییه؛ اعزامی شهریور ماه آغاز شد.

به گزارش ایسنا به نقل از معاونت منابع انسانی قوه قضائیه متن اطلاعیه این معاونت به شرح زیر است:
«بدینوسیله به اطلاع می‌رساند، بنابر اعلام امور اداری و استخدامی کارکنان اداری قوه قضائیه، در حال حاضر فقط مشمولین متقاضی امریه اعزامی شهریور ماه (۱۳۹۸/۰۱/۰۶) مجاز به ثبت نام هستند و زمان ثبت نام مشمولین از مورخ ۹۸/۰۳/۳۰ آغاز شده و در مورخ ۹۸/۰۴/۰۳ به پایان می‌رسد.  متقاضیان واجد شرایط می‌توانند در تاریخ مقرر با مراجعه به سامانه ثبت‌نام مشمولین متقاضی امریه سربازی در قوه قضائیه به نشانی www.amrie.qazahrm.ir نسبت به ثبت‌نام اقدام نمایند.  به متقاضیان محترم توصیه می‌شود، ابتدا صفحه راهنمای ثبت‌نام در سامانه را به دقت مطالعه نمایند.  شرایط احراز: _ خانواده ایثارگران (فرزند یا برادر شهید و جاویدالاثرها، فرزند جانبازان و آزادگان و فرزند رزمندگان با حداقل ۶ ماه سابقه جبهه) _ افراد تحت پوشش کمیته امداد حضرت امام خمینی (ره) با معرفی‌نامه از کمیته امداد _ افراد تحت پوشش بهزیستی، با معرفی‌نامه از طرف بهزیستی _ مشمولین متأهل _ مشمولین معاف از رزم (قید عبارت معاف از رزم در برگه اعزام به خدمت) _ مشمولین متقاضی خدمت در مناطق محروم (صرفاً افراد بومی مجاز به ثبت‌نام می‌باشد) _ عضویت با حداقل ۶ ماه سابقه در پایگاه مقاومت بسیج به صورت فعال، به همراه معرفی‌نامه _ حافظان و یا قاریان ممتاز قرآن (اخذ تأییدیه از مراکز ذیربط) _ ایتام  رشته‌های تحصیلی مورد نیاز: _ علوم قضائی و حقوق _ حقوق _ فقه و مبانی حقوق اسلامی _ الهیات و معارف اسلامی _ مدیریت (دولتی، اجرایی، فرهنگی و هنری، اطلاعات و ارتباطات) _ حسابداری _ کامپیوتر  مقاطع تحصیلی مورد نیاز: لیسانس فوق لیسانس دکتری  مدارک مورد نیاز: تمام مدارک به صورت یک فایل pdf تهیه و در سامانه بارگذاری شود. _ اسکن برگه اعزام به خدمت _ اسکن برگه واکسیناسیون (تزریق واکسن مننژیت) _ اسکن مدرک تحصیلی یا گواهی صادره از دانشگاه _ اسکن تمامی صفحات شناسنامه خود _ در صورت متأهل بودن اسکن تصویر شناسنامه همسر و فرزند _ اسکن پشت و روی کارت ملی _ تعهد نامه عدم وابستگی سببی و نسبی (اعم از پدر، مادر، برادر، خواهر، عمو، عمه، خواهرزاده، برادرزاده، عموزاده، عمه‌زاده) _ تعهد مبنی بر نداشتن اعتراض به عدم پذیرش امریه _ تعهد نامه تمایل به خدمت در قوه قضائیه و عدم ارائه کلیه کسورات خدمتی مصوب گذشته، حال، آینده _ اسکن مستندات مربوط به شرایط احراز  تکمیل فرم‌های مورد نیاز مندرج در صفحه راهنمای سامانه ثبت‌نام: _ تعهدنامه خدمت ۲۴ ماه _ تعهدنامه عدم وابستگی سببی و نسبی _ تقاضای امریه و تعهد نامه عدم اعتراض  جهت ویرایش پس از تکمیل ثبت نام با نام کاربری و کلمه عبور وارد سامانه شده و از قسمت مشاهده اطلاعات ثبت شده استفاده نمائید.  نکات مهم: _ مطابق قوانین و مقررات ابلاغی از جانب ستاد کل نیروهای مسلح، مجوز امریه برای مشمولین دارای اضافه خدمت و غایب صادر نخواهد شد. لذا به همین جهت از ثبت‌نام در سامانه خودداری نمایند. _ به دلیل محدودیت سهمیه امریه قوه قضائیه از سوی ستاد کل نیروهای مسلح، با توجه به نیاز محاکم و مراجع، تعداد محدودی از متقاضیان ثبت‌نام شده جذب خواهند شد. _ مدت خدمت در قوه قضائیه ۲۴ ماه می‌باشد. _ مشمولینی که دارای مدرک تحصیلی حوزوی می‌باشند، فاقد شرایط احراز بوده و از ثبت‌نام جهت اخذ امریه خودداری نمایند. _تاریخ‌های اعزام قوه قضائیه ابتدای ماه‌های زوج در طول سال می‌باشد. _ مهلت ثبت نام مشمولین ۷۲ ساعت می‌باشد که تاریخ شروع ثبت نام ۶۱ روز قبل از اعزام و تاریخ پایان ۵۹ روز قبل از اعزام می‌باشد. به طور مثال برای اعزام ۹۸/۰۲/۰۱ از تاریخ ۹۷/۱۱/۳۰ الی ۹۷/۱۲/۰۲ می‌باشد. _ اولویت با مناطق محروم مورد نیاز محاکم می‌باشد. _ قوه قضائیه صرفاً از سربازان بومی استفاده می‌نماید (محل سکونت با محل خدمت کمتر از ۳۵ کیلومتر باشد).  در خصوص دوره بعدی اعزام متعاقباً اطلاع رسانی خواهد شد.»
انتهای پیام
