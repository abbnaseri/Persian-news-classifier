آغاز جلسه علنی مجلس/ لایحه تمدید مدت اجرای آزمایشی قانون ارتقای سلامت نظام اداری در دستور
جلسه علنی مجلس شورای اسلامی به ریاست مسعود پزشکیان آغاز شد.
به گزارش ایسنا، جلسه علنی صبح امروز یکشنبه مجلس شورای اسلامی لحظاتی قبل آغاز شد.
ادامه بررسی گزارش کمیسیون آموزش و تحقیقات و فناوری در مورد حادثه واژگونی اتوبوس در دانشگاه آزاد اسلامی واحد تحقیقات، بررسی گزارش کمیسیون فرهنگی در مورد طرح یک فوریتی حمایت از مرمت و احیای بافت‌های تاریخی و فرهنگی، بررسی گزارش کمیسیون اجتماعی در خصوص لایحه تمدید مدت اجرای آزمایشی قانون ارتقای سلامت نظام اداری و مقابله با فساد، بررسی گزارش کمیسیون حقوقی و قضایی در خصوص طرح یک فوریتی الحاق موادی به قانون اجرای اصل 49 قانون اساسی، بررسی گزارش کمیسیون انرژی در خصوص طرح افزایش ظرفیت پالایشگاه‌های میعانات گازی و نفت خام با استفاده از سرمایه‌ گذاری مردمی، بررسی گزارش کمیسیون اقتصادی در خصوص لایحه موافقت‌نامه تشویق و حمایت متقابل از سرمایه‌گذاری بین دولت جمهوری اسلامی ایران و دولت مجارستان، بررسی گزارش کمیسیون حقوقی و قضایی در مورد لایحه حمایت از محیط‌بانان و جنگل‌بانان در دستور کار نمایندگان است.
انتهای پیام
