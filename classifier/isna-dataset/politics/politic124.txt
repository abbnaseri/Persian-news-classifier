آیین رونمایی از«روایت رهبری» برگزار شد

کتاب روایت رهبری که با همت دفتر حفظ و نشر آثار مقام معظم رهبری نگارش و منتشر شده معرفی و رونمایی شد.
به گزارش ایسنا، کتاب «روایت رهبری» که از سوی دفتر حفظ و نشر آثار رهبر انقلاب اسلامی در ایام سالگرد انتخاب حضرت آیت‌الله خامنه‌ای به رهبری منتشر شده بود در فرهنگسرای اندیشه معرفی و رونمایی شد.
این کتاب توسط سیدیاسر جبرائیلی تألیف شده و انتشارات انقلاب اسلامی آن را چاپ کرده است.
در این مراسم حجت‌الاسلام محسن قمی عضو مجلس خبرگان رهبری و معاون ارتباطات بین‌الملل دفتر مقام معظم رهبری، سعید اوحدی و عطارزاده رئیس حوزه ریاست دفتر حفظ و نشر آثار آیت‌الله خامنه‌ای و میثم نیلی حضور دارند.
از آنجایی که ورود برای عموم آزاد بود مراسم با حضور و استقبال مخاطبان در فرهنگسرای اندیشه برگزار شد.
انتهای پیام
