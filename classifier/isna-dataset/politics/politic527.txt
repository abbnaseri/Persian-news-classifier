تبریک جهانگیری به مناسبت صعود تیم ملی والیبال ایران به مرحله نهایی
معاون اول رییس جمهور با صدور پیامی، صعود تیم ملی والیبال ایران به مرحله نهایی رقابت‌های لیگ ملت‌های والیبال ۲۰۱۹ را تبریک گفت و اظهار امیدواری کرد در مرحله پایانی رقابت‌ها نیز شاهد درخشش و افتخارآفرینی ملی پوشان والیبال کشورمان باشیم.
به گزارش ایسنا،‌ متن پیام  اسحاق جهانگیری به شرح ذیل است:
بسم الله الرحمن الرحیم
موفقیت تیم ملی والیبال کشورمان در صعود افتخارآمیز به جمع 6 تیم مرحله نهایی رقابت های لیگ ملت های والیبال 2019، موجب شادی ملت ایران شد. این پیروزی ارزشمند را به همه بازیکنان، مربیان و کادر فنی، جامعه ورزشی کشور و ملت قهرمان پرور ایران صمیمانه تبریک می‌گویم. امیدوارم در مرحله پایانی رقابت ها نیز شاهد درخشش و افتخارآفرینی جوانان برومند و غیورمردان تیم ملی والیبال باشیم. دست حق پشت و پناه تان و دعای خیر ملت بزرگ ایران بدرقه راهتان باد. اسحاق جهانگیری معاون اول رییس جمهور

انتهای پیام
