سلیمی: استانی شدن انتخابات مجلس منتفی است
سخنگوی کمیسیون امور داخلی کشور و شوراها تاکید کرد: با توجه به ایرادات شورای نگهبان به طرح اصلاح موادی از قانون انتخابات مجلس دیگر امکان برگزاری انتخابات به طور استانی وجود ندارد.
اصغر سلیمی در گفت‌وگو با ایسنا، درباره آخرین وضعیت طرح اصلاح موادی از قانون انتخابات مجلس شورای اسلامی بیان کرد: اکنون این طرح در کارگروهی متشکل از نمایندگان وزارت کشور، مرکز پژوهش‌های مجلس و مرکز پژوهش‌های شورای نگهبان در حال بررسی است. موادی که دیگر قابل اصلاح نیست از قبیل استانی شدن انتخابات مجلس در حال تفکیک شدن است و ان‌شاءالله بعد از تعطیلات مجلس در  کمیسیون امور داخلی کشور و شوراها بررسی خواهد شد.
وی در ادامه اظهار کرد: دو راه حل پیش روی ما است، یا ما در کمیسیون موادی که قابل اصلاح  است را اصلاح مکنیم و بعد از بررسی در صحن علنی مجلس به شورای نگهبان ارسال کنیم و یا اینکه آن را با لایحه جامع انتخابات ادغام کنیم و به طور جامع به صحن بیآوریم که در این زمینه بعد از تعطیلات مجلس کمیسیون شوراها تصمیم‌گیری خواهد کرد.
نماینده مردم سمیرم در مجلس با بیان اینکه «استانی شدن انتخابات مجلس برای امسال به طور کلی منتفی شده است» تصریح کرد: این طرح چه تصویب شود و چه با لایحه جامع انتخابات ادغام شود به انتخابات سال جاری مجلس شورای اسلامی نخواهد رسید.
انتهای پیام
