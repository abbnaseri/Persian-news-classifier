تاکنون درخواستی از استرالیا برای شرکت در اقدام نظامی علیه ایران نشده است
نخست‌وزیر استرالیا اعلام کرد که هرگونه درخواست از سوی دولت ترامپ برای اقداما نظامی علیه ایران را با جدیت بررسی خواهد کرد.
به گزارش ایسنا، به نقل از گاردین، اسکات موریسون، نخست‌وزیر استرالیا روز جمعه اعلام کرد که تاکنون هیچ‌گونه درخواستی از استرالیا برای شرکت در اقدام نظامی علیه ایران نشده است اما اگر دولت ترامپ چنین درخواستی را مطرح کند، این خواسته را "با جدیت" بررسی خواهد کرد.
این صحبت‌های اسکات موریسون درحالی مطرح می‌شود که مایک پمپئو، وزیر امور خارجه آمریکا روز گذشته از دولت استرالیا خواسته بود تا مواضع سخت‌گیرانه‌تری در مقابل ایران اتخاذ کند.
و البته این ادعاها در شرایطی مطرح است که خود رییس‌جمهور آمریکا نیز در اظهار نظرهای خود در مورد ایران اصراری به گزینه نظامی ندارد.
انتهای پیام
