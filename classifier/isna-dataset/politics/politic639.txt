نشست مشترک ایران، روسیه و چین در وین
نشست سه جانبه ایران، روسیه و چین پیش از برگزاری کمیسیون مشترک برجام در وین برگزار شد.
به گزارش ایسنا، یک روز پیش از برگزاری نشست کمیسیون مشترک برجام در سطح معاونان سیاسی، نمایندگان ایران، روسیه و چین عصر پنجشنبه به منظور بررسی تحولات مربوط به این توافق در نشستی سه جانبه در وین شرکت کردند.
بر اساس این گزارش ریاست هیأت ایرانی در این نشست بر عهده سید عباس عراقچی معاون سیاسی وزیر خارجه بود.
معاون سیاسی وزیر خارجه صبح روز پنجشنبه به منظور شرکت در کمیسیون مشترک برجام عازم اتریش شد.
انتهای پیام
