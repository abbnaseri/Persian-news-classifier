هواپیمای آمریکایی بعد از بارها اخطار مورد اصابت قرار گرفت و سرنگون شد
جانشین قرارگاه پدافند هوایی خاتم‌الانبیا (ص) گفت: عدم تمکین آمریکایی‌ها به قوانین بین‌المللی باعث شد بعد از بارها اخطار، هواپیمای ( پهپاد) آن‌ها مورد اصابت قرار گیرد و سرنگون شود.
به گزارش ایسنا، امیر سرتیپ قادر رحیم زاده جانشین قرارگاه پدافند هوایی خاتم الانبیا (ص) با اعلام این خبر، ساقط شدن هواپیمای بدون سرنشین آمریکایی را نتیجه خوی تجاوزکارانه و بی‌توجهی آمریکا به حقوق دیگر کشورها دانست.
وی افزود: هواپیماهای آمریکایی به علت نقض مقررات بین‌المللی و عبور از خطوط تعیین شده مرزی و ورود به آب‌های سرزمینی ما، بارها اخطار گرفته‌اند که همه این اخطارها و مسیرهای پروازی آنها ثبت و ضبط شده است.
امیر رحیم زاده خاطرنشان کرد: عدم تمکین آمریکایی‌ها به قوانین بین‌المللی باعث شد بعد از بارها اخطار، هواپیمای آن‌ها مورد اصابت قرار گیرد و سرنگون شود.
انتهای پیام
