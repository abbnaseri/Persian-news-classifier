رونمایی از منشور ارتش و سند زیست محیطی در هنگام رزمایش‌ها و تحرکات نظامی
طی برگزاری همایش روز رسته حقوق با حضور امیر دریادار سیاری از منشور ارتش، سند زیست محیطی در هنگام رزمایش‌ها و تحرکات نظامی رونمایی شد.
به گزارش ایسنا به نقل از روابط عمومی ارتش، اولین همایش روز رسته حقوق به همت اداره قوانین و امور حقوقی ارتش صبح امروز (شنبه) یکم تیرماه 1398 در سازمان عقیدتی سیاسی ارتش و با حضور امیر دریادار سیاری برگزار شد.
در این همایش که گردهمایی کارشناسان حقوقی و کارکنان اداره قوانین و امور حقوقی ارتش بود، حجت الاسلام والمسلمین محمدحسنی، رئیس سازمان عقیدتی سیاسی ارتش، ترکی دادستان دادسرای نظامی تهران و جمعی از فرماندهان و مدیران ارشد حقوقی و قضایی ارتش حضور داشتند.
در این همایش از منشور حقوق و تکایف کارکنان ارتش جمهوری اسلامی ایران، پیوست حقوقی زیست محیطی در زمان رزمایش ها، کتاب اصول نگارش و تظنظیم قراردادها با تاکید بر قراردادهای کاربردی، هفت جلد کتاب مجموعه قوانین و مقررات شامل «مجموعه قوانین و مقررات مالی معاملات (2 جلد)»، «دیوان عدالت اداری امور ایثارگران»، «تدوین مقرارت عمومی»، «تدوین مقررات جزای نظامی» و «حقوق اداری و نظامی» نیز رونمایی شد.
همچنین از هفت تن از پیشکسوتان اداره قوانین و امور حقوقی ارتش تجلیل شد که طی سالیان گذشته ریاست این اداره را عهده دار بودند و هر کدام سهم مهمی در رشد و ارتقای این اداره و مسائل حقوقی ایفا کردند.
انتهای پیام
