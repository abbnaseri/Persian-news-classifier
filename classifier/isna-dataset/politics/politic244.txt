مراسم معرفی رئیس جدید سازمان بسیج برگزار شد
طی مراسمی با حضور جمعی از مسئولان کشوری و لشکری سردار غلامحسین غیب پرور رئیس پیشین سازمان بسیج مستضعفین تکریم و سردار غلامرضا سلیمانی به‌ عنوان رئیس جدید این سازمان معرفی شد.
به گزارش ایسنا، آئین تکریم و معارفه رئیس سازمان بسیج مستضعفین صبح پنجشنبه با حضور جمعی از مسئولان کشوری و لشگری در سالن ۵ آذر سازمان بسیج برگزار شد.
سردار غلامحسین غیب پرور در این مراسم تکریم و سردار غلامرضا سلیمانی به‌عنوان رئیس جدید سازمان بسیج مستضعفین رسماً معارفه شد.
در این مراسم سرلشکر حسین سلامی فرمانده کل سپاه پاسداران انقلاب اسلامی، سردار محمدرضا نقدی معاون هماهنگ کننده سپاه، سردار محمدحسین سپهر جانشین سازمان بسیج مستضعفین، سردار محمد شیرازی رئیس دفتر نظامی فرمانده معظم کل قوا و جمع دیگری از فرماندهان ارشد سپاه پاسداران و سازمان بسیج مستضعفین حضور داشتند.
انتهای پیام
