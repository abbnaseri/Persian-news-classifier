هشدار سفارت کشورمان در گرجستان به شهروندان ایرانی
سفارت کشورمان در تفلیس در اطلاعیه‌ای از شهروندان ایرانی در خواست کرد تا از تجمع در محل تجمعات و اماکن پر ازدحام گرجستان خودداری کنند.
به گزارش ایسنا، سفارت جمهوری اسلامی ایران در گرجستان طی اطلاعیه‌ای اعلام کرد: با توجه به بروز برخی نا آرامی‌های اجتماعی که در روزهای اخیر در تفلیس به وقوع پیوسته است، از شهروندان ایرانی مقیم گرجستان و یا افرادی که قصد سفر به این کشور را دارند در خواست می‌شود ضمن توجه جدی و رعایت قوانین و مقررات کشور گرجستان، از هر گونه حضور در محل تجمعات و اماکن پر ازدحام و نا مطمئن خودداری کنند. انتهای پیام
