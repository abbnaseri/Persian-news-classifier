دیدار مشاور امنیت ملی رئیس‌جمهور تاجیکستان با علی شمخانی
مشاور امنیت ملی رئیس جمهور تاجیکستان بعد از ظهر امروز (چهارشنبه) با علی شمخانی دبیر شورای عالی امنیت ملی کشورمان دیدار و گفت‌وگو کرد.
به گزارش ایسنا، در جریان این ملاقات روند روابط دو جانبه تهران و دوشنبه و موضوعات منطقه‌ای در حوزه‌های سیاسی و امنیتی مورد بحث و بررسی قرار گرفت.
دریابان علی شمخانی صبح سه شنبه (۲۸ خرداد) برای شرکت و سخنرانی در دهمین اجلاس بین المللی نمایندگان عالی امور امنیتی کشورهای جهان راهی روسیه شد.
شمخانی در این اجلاس با موضوع "تضمین امنیت ملی و توسعه اقتصادی پایدار در مقابله با تهدیدات هیبریدی" سخنرانی کرد.
انتهای پیام
