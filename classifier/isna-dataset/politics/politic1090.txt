فراکسیون ولایی هیئت رئیسه کمیسیون امنیت ملی را در دست گرفت
انتخابات هیئت رئیسه کمیسیون امنیت ملی و سیاست خارجی در چهارمین سال کاری دوره دهم برگزار شد و به دنبال آن ترکیب هیئت رئیسه کمیسیون نسبت به سال گذشته تغییر کرد.
به گزارش ایسنا، مجتبی ذوالنور رئیس کمیسیون امنیت ملی شد و به جای فلاحت پیشه بر کرسی ریاست تکیه زد.
محمد مهدی برومندی و محمد جواد جمالی به عنوان نواب رئیس کمیسیون امنیت ملی انتخاب شدند. پیش از این و در سال گذشته برومندی و دهقانی نواب رئیس بودند.
همچنین سیدحسین نقوی حسینی سخنگوی کمیسیون امنیت ملی شد که سال گذشته علی نجفی سخنگو بود.
هچنین هاجر چنارانی و قاسم جاسمی به عنوان دبیران کمیسیون انتخاب شدند، که در سال گذشته جمالی و علوی دبیران کمیسیون بودند.
انتهای پیام
