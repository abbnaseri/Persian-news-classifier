رئیس اتحادیه بین المجالس جهانی به ایران سفر کرد
رئیس شورای اجرایی گروه پارلمانی ایران در اتحادیه بین المجالس جهانی (IPU) از سفر رئیس اتحادیه بین المجالس جهانی به ایران خبر داد. 
سیده فاطمه حسینی رئیس شورای اجرایی گروه پارلمانی ایران در اتحادیه بین المجالس جهانی (IPU) در گفت وگو با ایسنا گفت: خانم گابریلا کوئواس بارون رئیس اتحادیه بین المجالس جهانی امروز وارد تهران شد و در فرودگاه مهرآباد مورد استقبال قرار گرفت.
حسینی با اشاره به برنامه های سفر گابریلا کوئواس بارون، اعلام کرد: رئیس اتحادیه بین المجالس جهانی قرار است در این سفر، با مسوولان ارشد دولت از جمله محمدجواد ظریف وزیر امور خارجه و همچنین علی لاریجانی رئیس مجلس شورای اسلامی و دیدار و گفت وگو کند.
رئیس شورای اجرایی گروه پارلمانی ایران در IPU در ادامه با اشاره به برنامه حضور رئیس اتحادیه بین المجالس جهانی در مجلس شورای اسلامی، افزود: دیدار با  دکتر لاریجانی رئیس مجلس، حضور در جلساتی جداگانه با اعضای فراکسیون زنان مجلس و همچنین اعضای شورای اجرایی گروه پارلمانی ایران در اتحادیه بین المجالس جهانی (IPU) و دیدار و گفت و گو با اعضا از جمله دیگر برنامه های سفر خانم کوئواس به ایران است.
انتهای پیام
