کدخدایی: قانون انتخابات همان قانون قبلی است
سخنگوی شورای نگهبان گفت: با  عنایت به اینکه قانون انتخابات اصلاح نشد طبیعتاً همان قانون انتخابات قبلی باید اجرا شود.
به گزارش ایسنا عباسعلی کدخدایی در رابطه با اجرای قانون انتخابات پیش روی مجلس شورای اسلامی اظهار کرد: با عنایت به اینکه قانون انتخابات اصلاح نشد طبیعتاً همان قانون انتخابات قبلی است که باید اجرا شود. اگر قانون انتخابات اصلاح می‌شد، این اصلاحیه‌ای که اخیراً آمده بود ممکن بود تغییراتی را در روند اجرای انتخابات داشته باشیم که این کار انجام نشد.
سخنگوی شورای نگهبان عنوان کرد: بنابراین بر اساس همان قانون رویه مانند گذشته است و در حوزه اجرا ممکن است با توافق‌هایی که با دوستانمان در وزارت کشور داشتیم، در حوزه الکترونیکی شدن انتخابات ممکن است اقداماتی صورت بگیرد.
وی افزود: طبق قانون انتخابات که باید شرایط و موانع را بررسی کنیم. در مواد ۲۸،۲۹و ۳۰ قانون انتخابات شرایط و موانعی را ذکر کرده است. طبیعتاً در این مواقع ممکن است گزارش‌هایی به دست ما برسد که گزارش‌ها را در پرونده‌ها لحاظ می‌کنند اما بررسی صلاحیت کاندیداها و نامزدها بعد از ثبت نام انجام می‌شود در فرصت قانونی. بنابراین اگر سوال کنید که الان ما فعالیت مستقیمی در انتخابات داریم؟ خیر.
انتهای پیام
