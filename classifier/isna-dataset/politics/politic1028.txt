تصویب لایحه موافقت نامه سرمایه‌گذاری بین ایران و مجارستان 
 نمایندگان مجلس لایحه موافقت نامه تشویق و حمایت متقابل از سرمایه گذاری بین ایران و مجارستان را تصویب کردند.
به گزارش ایسنا، در جلسه علنی امروز (دوشنبه) مجلس لایحه موافقت نامه تشویق و حمایت متقابل از سرمایه‌گذاری بین ایران و مجارستان با ۱۴۶ رأی موافق، ۷ رأی مخالف و ۳ رأی ممتنع از مجموع ۱۹۴ نماینده حاضر در مجلس تصویب شد.
طبق ماده واحده این لایحه موافقت نامه تشویق و حمایت متقابل از سرمایه گذاری بین دولت جمهوری اسلامی ایران و دولت مجارستان مشتمل بر یک مقدمه و ۱۶ ماده به شرح پیوست تصویب و اجازه مبادله اسناد آن داده می‌شود.
طبق تبصره نیز رعایت اصول ۷۷ و ۱۳۹ قانون اساسی در اجرای مواد ۱۴ و ۱۵ و ۱۶ موافقت نامه توسط دولت جمهوری اسلامی ایران الزامی است.
انتهای پیام
