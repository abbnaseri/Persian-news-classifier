در انفجار یک شی‌ء صوتی در زاهدان ۲مامور ناجا مجروح شدند
معاون امنیتی انتظامی استاندار سیستان و بلوچستان از انفجار یک شی‌ء صوتی در مسیر خودروهای گشت انتظامی در زاهدان خبر داد.
به گزارش ایسنا، محمد هادی مرعشی افزود: این حادثه ظهر امروز(سه شنبه) در ورودی شهر زاهدان به وقوع پیوست و طی این انفجار صوتی دو مأمور ناجا به طور سطحی آسیب دیدند و جای نگرانی نیست.
معاون استاندار بیان کرد: این حادثه در ورودی شهر زاهدان رخ داد که خودروی انتظامی دچار خسارت شده ولی خوشبختانه به مأموران آسیب جدی نرسیده است.
وی تصریح کرد: جزئیات دقیق و چگونگی این انفجار در دست بررسی است که به زودی اطلاع رسانی‌می شود.
انتهای پیام
