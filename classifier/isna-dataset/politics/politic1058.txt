سالک: مجلس نباید از وضعیت معیشت مردم غافل شود
نماینده مردم اصفهان در مجلس با تاکید بر اینکه «وضعیت معیشتی مردم مساعد نیست»، گفت: هیأت رئیسه نباید از اوضاع معیشتی و مشکلات مردم غافل باشد و باید به این موضوع رسیدگی کند.
به گزارش ایسنا، حجت‌الاسلام احمد سالک در جلسه علنی امروز مجلس در تذکری شفاهی بیان کرد: هیأت رئیسه نباید از وضعیت معیشتی مردم غافل باشد. مردم از لحاظ معیشتی و اقتصادی در تنگنا هستند باید چاره‌ای برای حل مشکلات مردم به ویژه در حوزه معیشت اندیشیده شود.
وی در ادامه اظهار کرد: وضع آموزش و پرورش نگران‌کننده است. بنده که نماینده استان اصفهان هستم، در شهرستان خود با یک بحران در این زمینه روبرو هستم. باید به صورت ویژه به این موضوعات رسیدگی شود.
انتهای پیام
