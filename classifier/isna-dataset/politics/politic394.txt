دادگاه محمدعلی نجفی علنی است
سخنگوی قوه قضاییه از برگزاری دادگاه محمدعلی نجفی شهردار پیشین تهران به اتهام قتل میترا استاد خبر داد.
به گزارش ایسنا، اسماعیلی در پاسخ به سوالی درباره زمان رسیدگی به پرونده نجفی، گفت: از آنجا که در پرونده سه وکیل بودند ابلاغ‌های مختلف در ظرف زمانی مختلف انجام شده است. برخی از اشکالات و ایراداتی که داشت کلاً برطرف شده است. فردا آخرین مهلت این موضوع است و در تیرماه، نه هفته آینده، بلکه در هفته‌های بعد به پرونده در دادگاه علنی رسیدگی می‌شود.
وی افزود: در تیرماه به پرونده شیرمحمدعلی که در فشافویه به قتل رسید رسیدگی می‌شود و پرونده دیگر هم که در کازرون و مربوط به شهادت امام‌جمعه کازرون بود امروز جلسه رسیدگی‌اش است، علی رغم اینکه پرونده شهادت امام جمعه کازرون بعد از قتل میترا استاد رخ داد ولی زودتر جمع شد و اینقدر حاشیه نداشت. بدلیل اهمیت موضوع قتل میترا استاد و شیرمحمدعلی که داشته رسیدگی قاطع و دقیق در حداقل زمان است.
ادامه دارد…
