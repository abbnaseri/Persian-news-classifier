بازدید فرمانده کل ارتش از مرکز بهینه سازی، آمادگاه و بیمارستان منطقه‌ای اصفهان
امیر سرلشکر سیدعبدالرحیم موسوی در ادامه بازدید از یگان های ارتش در اصفهان صبح امروز از مرکز بهینه‌سازی شهید قوطاسلو، آمادگاه و همچنین بیمارستان منطقه‌ای اصفهان بازدید کرد.
به گزارش ایسنا، امیر سرلشکر سیدعبدالرحیم موسوی فرمانده کل ارتش در این بازدید ضمن مشاهده اقدامات مرکز بهینه‌سازی شهید قوطاسلو، آمادگاه و همچنین بیمارستان منطقه‌ای اصفهان، توانمندی مرکز بهینه‌سازی در حوزه باز تولید و بهینه‌سازی خودروهای سبک و سنگین را مورد ارزیابی قرار داد.
وی ضمن تقدیر و تشکر از دست اندرکاران مرکز بهینه سازی، توصیه‌های لازم در خصوص ارتقای هرچه بیشتر کیفی و کمی اقدامات این مرکز را ابلاغ کرد.
امیر سرلشکر موسوی همچنین در بازدید از بخش‌های مختلف بیمارستان و دارالشفاء حضرت زهرا(س)، روند رسیدگی به بیماران صعب العلاج را مورد بررسی قرار داد.
وی شب گذشته نیز با شرکت در مراسم گرامیداشت مدافعان حرم که با حضور مسئولان استانی و جمعی از این مدافعان و خانواده‌های شهدای مدافع حرم در سالن کوثر مرکز آموزش توپخانه برگزار شد، طی سخنانی به اهمیت فرهنگ مقاومت و نقش مدافعان حرم در  ایجاد عزت و اقتدار ملت پرداخت.
انتهای پیام
