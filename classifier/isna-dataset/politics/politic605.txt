توصیف شهید بهشتی از زبان معاون اول رییس جمهور  
معاون اول رییس جمهور در سالروز واقعه 7 تیر طی یادداشتی از شهید بهشتی به عنوان شخصیتی یاد کرد که به آزادی و عدالت و انصاف و دیانت و اخلاق با هم باور داشت و با هم پیش می‌برد. 
به گزارش ایسنا متن این یادداشت اسحاق جهانگیری که در اینستاگرام منتشر شده به این شرح است:
"٧ تیر یادآور یکی از فاجعه آمیزترین رخدادهای بعد از انقلاب است. روزی که خشونت و تروریسم سازمان یافته نه تنها بزرگترین ضربه سازمانی را بر نظام نوپای جمهوری اسلامی وارد کرد و چهره های شاخص مدیریت سیاسی و اجرایی کشور را به شهادت رساند بلکه شخصیتی برجسته و متفکر چون آیت الله شهید دکتر بهشتی را از ملت گرفت. او از هر نظر شخصیتی کم نظیر بود. فقهیی روشن اندیش، متفکری سیاستمدار و نظریه پردازی مدیر بود. نیازهای واقعی حکمروایی و ضرورت های زمانه را به خوبی و به موقع درک می کرد و خود پیشاپیش دیگران در برآوردن آن گام بر می داشت. به آزادی و عدالت و انصاف و دیانت و اخلاق با هم باور داشت و با هم پیش می برد. یادش گرامی باد"
