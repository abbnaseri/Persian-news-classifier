شهدا مدال عزت و افتخار را از خداوند دریافت کردند
نماینده مردم کردستان در مجلس خبرگان رهبری گفت: شهدای انقلاب اسلامی جان خود را به خداوند متعال اهدا کردند و در مقابل مدال عزت و افتخار را از خداوند دریافت کردند.
به گزارش ایسنا، منطقه کردستان، ماموستا فایق رستمی، روز پنج شنبه ۳۰ خردادماه در کنگره ۵۴۰۰ شهید کردستان که در ورزشگاه شش هزار نفری ۲۲ گولان سنندج برگزار شد، اظهار کرد: خداوند متعال در قرآن کریم ۷۰ بار صابران را مرد تمجید و تقدیر قرار داده است و نمونه عینی این صبر خانواده شهدا هستند که بهتربن ثمره زندگی خود را بدای حفظ و حراست از دین اسلام، نظام و انقلاب تقدیم کرده‌اند.
وی افزود: شهدای گرانقدر با نثار جان خود پیام عزت، کرامت، شرافت، استقامت، فداکاری، وفاداری و ... را برای ملت به ارمغان گذاشتند.
ماموستا رستمی بیان کرد: پیام شهدا به جهانیان این بود که برای دفاع از آب و خاک خود لحظه ای دریغ نمی کنند و تا آخرین قطره خون از آن دفاع خواهند کرد.
وی عنوان کرد: شهدای انقلاب اسلامی جان خود را به خداوند متعال اهدا کردند و در مقابل مدال عزت و افتخار را از خداوند دریافت کردند.
نماینده مردم کردستان در مجلس خبرگان رهبری اعلام کرد: نظام مقدس جمهوری اسلامی برپایه دین و قانون اساسی آن براساس قرآن، اجرا کننده شریعت اسلام و برپایه صلح، دوستی و مودت بنیان گذاشته شده است.
وی ادامه داد: وحدت، صدور دین، دفاع از آب و خاک، دفاع از مستمندان، مستضعفان، نیازمندان، مظلومان از راهبردهای اساسی ماست.
ماموستا رستمی اعلام کرد: نام شهید و شهادت در بسیاری از آیات قرآن آمده است و این امر نشان از جایگاه ایثار و شهادت نزد خداوند متعال است.
وی خاطرنشان کرد: همه مسئولان باید قدردان شهدایی باشند که برای حفظ آبرو و ناموس مردم و نظام مقدس اسلامی جان خود را فدا کردند اما سنگر وحدت و عبادت را هیچگاه ترک نکردند.
انتهای پیام
