بازداشت ۵ نفر از کارکنان شهرداری کرج
دادستان کرج از دستگیری پنج نفر از کارکنان یکی از مناطق شهرداری کرج به اتهام گرفتن رشوه خبر داد.
‌به گزارش ایسنا، حاجی رضا شاکرمی اظهار کرد: این افراد به جرم دریافت رشوه و تبانی با پیمانکاران شهرداری دستگیر شده‌اند.
وی با اشاره به نحوه دستگیری این افراد، گفت: این افراد به همت سربازان گمنام امام زمان (عج) دستگیر و بازداشت شده‌اند.
دادستان کرج افزود: پرونده‌ای در این خصوص تشکیل شده و در حال بررسی ابعاد جرم این افراد هستیم و به زودی اطلاعات تکمیلی اعلام می‌شود.
 انتهای پیام
