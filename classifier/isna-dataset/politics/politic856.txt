سومین دوره آموزش مالکیت فکری برگزار شد
مرکز ملی آموزش مالکیت فکری وزارت دادگستری با مشارکت سازمان جهانی مالکیت فکری "وایپو" و اتاق بازرگانی ایران، سومین دوره آموزش مالکیت فکری را برگزار کرد.
به گزارش ایسنا به نقل از وزارت دادگستری، در این دوره آموزشی که از اول تیرماه در اتاق بازرگانی؛ صنایع و معادن و کشاورزی ایران با موضوع علائم تجاری، طرح‌های صنعتی و کشاورزی و نشان‌های جغرافیایی آغاز شد، اساتید و متخصصینی از سازمان مالکیت فکری "وایپو" اساتید دانشگاه لبنان و اساتید مالکیت فکری ایران دوره‌های پنج روزه را به همراه کارگاه‌های آموزشی برای دستگاه‌های عضو شورای سیاست گذاری حقوق مالکیت فکری برگزار کردند.
این دوره فردا چهارشنبه به پایان می‌رسد.
انتهای پیام
