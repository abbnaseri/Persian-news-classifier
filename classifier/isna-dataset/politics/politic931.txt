کریمی: چرا دولت برای ساماندهی بازار مسکن کاری نمی‌کند؟
نماینده مردم اراک در مجلس با انتقاد از وضعیت مسکن خطاب به وزیر مسکن گفت: افزایش شدید اجاره بها اقشار ضعیف را در تمدید قراردادهای اجاره در این فصل با مشکل جدی مواجه کرده است.
به گزارش ایسنا، علی‌اکبر کریمی در جلسه علنی نوبت عصر امروز (دوشنبه) در تذکری شفاهی خطاب به وزیر بهداشت گفت: عقب‌ماندگی بیمارستان حضرت ولی‌عصر (عج) را جدی بگیرید. این بیمارستان، امید مردم استان برای توسعه فضاهای درمانی است.
نماینده مردم اراک در مجلس خطاب به رئیس جمهور تاکید کرد: ما در مجلس، قانون استخدام معلمان حق التدریسی را تصویب کرده‌ایم اما از سال گذشته، اجرای این قانون معطل تدوین و تصویب آئین‌نامه اجرایی آن در دولت است. انتظار داریم که این مطالبه جدی گرفته شود.
کریمی در ادامه تذکر خود خطاب به وزیر مسکن گفت: افزایش شدید اجاره بها، اقشار ضعیف را در تمدید قراردادهای اجاره در این فصل با مشکل جدی مواجه کرده است. چرا واقعاً دولت برای سامان‌دهی بازار مسکن، کاری نمی‌کند؟
انتهای پیام
