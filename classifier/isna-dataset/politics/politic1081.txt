بررسی لایحه نحوه واگذاری ماشین آلات و تاسیسات به شرکت‌های آبفا در کمیسیون انرژی
یک عضو کمیسیون انرژی مجلس شورای اسلامی از بررسی لایحه‌ای مبنی بر واگذاری ماشین آلات و تاسیسات به شرکت‌های آب و فاضلاب در جلسه امروز این کمیسیون خبر داد.
علی بختیار در گفت‌وگو با ایسنا ضمن تشریح جلسه امروز کمیسیون انرژی مجلس شورای اسلامی بیان کرد: در جلسه امروز لایحه نحوه واگذاری اموال، تاسیسات، ماشین‌آلات و هرگونه مالکیت مربوط به تاسیسات آب و فاضلاب مورد بررسی قرار گرفت. این لایحه در خصوص واگذاری تاسیسات و ماشین آلات آب و فاضلاب به شرکت های آب و فاضلاب است و در نهایت کلیات آن به تصویب رسید.
وی در ادامه اظهار کرد: قرار بر این شد تا جزئیات این لایحه در جلسه بعدی کمیسیون به همراه نقطه نظرات اعضای کمیسیون مورد بررسی قرار گیرد.
نماینده مردم گلپایگان در مجلس تصریح کرد: واگذاری ماشین آلات و تاسیسات به شرکت‌های آبفا در قانون برنامه توسعه چهارم و پنجم دیده شده بود اما در قانون برنامه توسعه ششم این موضوع دیده نشده و نیاز به یک قانون دائمی دارد.
انتهای پیام
