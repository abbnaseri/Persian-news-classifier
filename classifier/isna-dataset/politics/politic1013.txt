قوه قضاییه برای پرونده‌های درگیر با اعتماد عمومی امتیاز ویژه قائل شود
نماینده مردم مبارکه در مجلس گفت: قوه قضاییه برای پرونده‌هایی که مستقیما با اعتماد عمومی درگیر است امتیاز ویژه قائل شود.
به گزارش ایسنا، زهرا سعیدی در جلسه علنی امروز (دوشنبه) مجلس گفت: امیدوارم در دوره جدید قوه قضاییه به پرونده‌هایی که ارتباط مستقیم با اعتماد عمومی دارند برای رسیدگی و تعیین تکلیف  امتیاز ویژه داده شود.
عضو کمیسیون اقتصادی مجلس با انتقاد از وزارت نیرو، گفت: بحران آب شرب و کشاورزی در استان اصفهان مردم و کشاورزان استان را درگیر خود کرده است. از پاسخگویی وزیر نیرو و حضور ایشان بین مردم و کشاورزان تشکر می‌کنم. مدیریت علمی و اصولی منابع آب را در حساس‌ترین و گرم‌ترین فصل سال از وزیر نیرو خواستارم.
انتهای پیام
