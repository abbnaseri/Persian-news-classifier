پایان دومین جلسه رسیدگی به پرونده کیمیا خودرو/ جلسه بعد ۲ تیرماه
قاضی صلواتی دقایقی پیش ختم دومین جلسه رسیدگی به اتهامات متهمین پرونده کیمیا خودرو را اعلام کرد.
به گزارش ایسنا، قاضی صلواتی پس از نزدیک شدن به وقت اذان ظهر ختم این جلسه از دادگاه را اعلام کرد و گفت جلسه بعد فردا، ۲ تیرماه ساعت ۹ صبح برگزار خواهد شد.
بر اساس این گزارش، پانزده متهم این پرونده، به اتهام مشارکت یا معاونت در انجام عملیات واسپاری (لیزینگ) بدون اخذ مجوز از بانک مرکزی و مشارکت در کلاهبرداری شبکه‌ای محاکمه می‌شوند.
این پرونده ۸ متهم فراری دارد و ۶ نفر دیگر از این متهمان در دادگاه حاضر و از این ۶ نفر سه نفر (یک خواهر و دو برادر) زندانی هستند.
مبلغ کلاهبرداری این افراد ۱۱ میلیارد و ۵۷۴ میلیون و ۶۶۳ هزار و ۸۰۰ تومان است که اموال توقیفی متهمان یک میلیارد بوده و مابقی توقیف شده است.
پرونده کیمیا خودرو با ۱۱۱ جلد، ۱۱۷۰ نفر شاکی دارد. از مال باختگان ۴ میلیون تا ۲۰۰ میلیون تومان پول گرفته شده است.  
انتهای پیام
