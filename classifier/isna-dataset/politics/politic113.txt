رحیمی: آمریکا در شکایت از ایران نزد شورای حکام بی‌نصیب خواهد بود
یک عضو کمیسیون امنیت ملی و سیاست خارجی مجلس با تاکید بر اینکه آمریکا در موضع متهم در نقض تعهدات برجامی است، گفت که آمریکا در شکایت از ایران نزد شورای حکام بی نصیب خواهد بود.
به گزارش ایسنا، علیرضا رحیمی عضو هیات رییسه مجلس در مطلبی در صفحه شخصی خود در توییتر نوشت:
« ۱۵ گزارش رسمی آژانس بین المللی انرژی اتمی عدم انحراف ایران از مقررات ان پی تی و برجام را تایید کرده است. با وجود این گزارش ها، آمریکا در شکایت از ایران نزد شورای حکام بی نصیب خواهد بود.
شورای حکام مرجع رسیدگی به دعاوی مرتبط با برجام نیست و آمریکا خود در موضع متهم در نقض تعهدات برجامی است.»
جلسه اضطراری شورای حکام چهارشنبه به درخواست آمریکا درباره فعالیت های هسته ای ایران برگزار می‌شود.
جمهوری اسلامی از امروز گام دوم کاهش تعهدات برجامی را آغاز کرد.
انتهای پیام
