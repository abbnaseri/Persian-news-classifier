ورود حزب ندای ایرانیان به انتخابات مجلس با پرچم حزبی و مستقل
۶۰.۵۰ درصد از شرکت کنندگان نظر سنجی حزب ندای ایرانیان موافق ورود این حزب به انتخابات مجلس شورای اسلامی با پرچم حزبی و مستقل از جریان‌های سیاسی (ائتلاف‌های سیاسی) هستند. 
به گزارش ایسنا حزب ندای ایرانیان، سه نظرسنجی با انتخاباتی در میان اعضای خود برگزار کرده است.
در بخش اول ۸۷.۳ درصد از شرکت کنندگان در نظرسنجی موافق ورود حزب ندای ایرانیان به انتخابات مجلس شورای اسلامی و معرفی کاندیدا بودند. در مقابل ٩.٩ درصد مخالف ورود به انتخابات بودند.
در بخش دوم نظرسنجی مذکور ۶۰.۵۰ درصد از شرکت کنندگان موافق ورود حزب ندای ایرانیان به انتخابات مجلس شورای اسلامی با پرچم حزبی و مستقل از جریان‌های سیاسی (ائتلاف‌های سیاسی) هستند و ٣٣.١ درصد مخالف حضور مستقل بودند.
در بخش سوم ۸۹.۵ درصد از شرکت کنندگان در نظرسنجی اعلام کردند"اعتماد عمومی به جریان اصلاحات کاهش پیدا کرده و روش‌های گذشته در انتخابات پیش رو موفق نخواهد بود. ۶.۴ درصد مخالف این دیدگاه بودند.
انتهای پیام
