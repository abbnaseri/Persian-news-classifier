پمپئو: آمریکا هرچه در توان داشته برای کاهش تنش انجام داده است
وزیر امور خارجه آمریکا در گفت‌وگو با خبرگزاری محلی هند مدعی شد که مقصر هرگونه افزایش تنش احتمالی، ایران خواهد بود.
به گزارش ایسنا، به نقل از خبرگزاری رویترز، مایک پمپئو، وزیر امور خارجه آمریکا که به دهلی نو سفر کرده است در گفت‌وگویی با ایندیا تودی، با این ادعا که "آمریکا همه اقدامات ممکن برای کاهش تنش‌ها با ایران را اتخاذ کرده است" گفت: هرگونه درگیری‌، هرگونه جنگی و هرگونه اقدام تنش‌آمیزی حاصل انتخاب ایرانیان خواهد بود. امیدواریم که آن‌ها دست به چنین انتخابی نزنند.
به گزارش ایسنا، این ادعای واهی پمپئو در شرایطی مطرح می‌شود که آمریکا پیاپی ایران را تهدید می‌کند و آشکارا اعلام کرده که گزینه نظامی با تهران بر روی میز قرار دارد.
انتهای پیام
