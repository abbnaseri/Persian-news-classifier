حضور آمریکا در افغانستان باعث افزایش چهار برابری تولید مواد مخدر شده است
معاون اداره کل اطلاعات استان سیستان و بلوچستان گفت: نظام مقدس جمهوری اسلامی ایران بر اساس مبانی اعتقادی و اسلامی خودش بدون کوچک‌ترین چشم داشت و منفعت اقتصادی در راه مبارزه با مواد مخدر تا به امروز قاطعانه عمل کرده است.
به گزارش ایسنا، معاون اداره اطلاعات استان سیستان و بلوچستان که در جریان بازدید نماینده کشوری دفتر مقابله با مواد مخدر و جرم سازمان ملل از کشفیات مواد مخدر که توسط سربازان گمنام امام زمان (عج) در دانشگاه زابل سخن می‌گفت، افزود: متأسفانه سازمان‌های بین المللی و کشورهایی که در مسیر هدف مواد مخدر قرار دارند به وظایف خودشان آنچنان که باید عمل نکرده اند و جمهوری اسلامی ایران به خاطر همسایگی با کشور افغانستان به تنهایی در مبارزه با مواد مخدر سینه سپر کرده و هیچگونه منفعت اقتصادی عایدش نمی‌شود ولی بر اساس مبانی فکری و اعتقادی خود این کار را انجام می‌دهد.
وی ادامه داد: بعد از حضور آمریکایی‌ها در افغانستان کشت مواد مخدر در این کشور چهار برابر افزایش پیدا کرده است.
معاون اداره کل اطلاعات استان سیستان و بلوچستان اضافه کرد: متأسفانه در کشور افغانستان در کنار کشت خشخاش و مواد مخدر سنتی، مواد مخدر صنعتی از طریق لابراتوارهای تهیه و به شدت افزایش یافته است.
این مقام مسئول در اداره کل اطلاعات استان افزود: خیلی از محصولات و تولیدات مواد مخدر که در کشور افغانستان تولید می‌شود مسیر و هدفشان کشورهای غربیست نه کشور ایران، ولی ما امروزه به تنهایی این مبارزه را مدیریت می‌کنیم و تا به امروز قریب به ۳۹۰۰ شهید از بهترین فرزندان ایران اسلامی را در راه مبارزه با مواد مخدر تقدیم کرده و ۱۲ هزار جانباز در این راه به درجه رفیع جانبازی نائل شدند ولی متأسفانه به دلیل حضور آمریکایی‌ها در افغانستان تولید مواد مخدر نه تنها کاهش نیافته بلکه بیش از چهار برابر نیست افزایش یافته است.
وی ادامه داد: اگر ما به خاطره دلایل مختلف مشغول کارهای خودمان در داخل کشور شویم و از این مبارزه کمترین غفلت را بکنیم این سیل خانمان سوز و برانداز به سمت کشورهای غربی جاری خواهد شد ولی کشور ایران بر اساس مبانی فکری و اعتقادی خودتابه حال در راه مبارزه باموادمخدر هیچگونه کوتاهی نکرده است.
وی از سازمان ملل خواست تا به فکر چاره‌ای در این زمینه باشد و وظیفه اش را در این زمینه به درستی انجام دهد.
معاون اداره کل اطلاعات استان گفت: ما در طول ۴۰ سال عمر بابرکت نظام مقدس جمهوری اسلامی ایران به تنهایی در راه مبارزه با مود مخدر گام برداشته ایم و شهدای بسیاری داده ایم اما این توقع را داریم که اگر کشورها در این مسیر همکاری را با ما ندارند، حداقل مزاحمت ایجاد نکنند و باتحریمهای ظالمانه جلو ورود وسایل و تجهیزاتی که نیازاست برای مبارزه با مواد مخدر وارد ایران بشود را نگیرند تابتوانیم به وظیفه خود عمل کنیم.
انتهای پیام
