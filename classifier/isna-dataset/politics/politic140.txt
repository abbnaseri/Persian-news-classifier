معاون فاوا ارتش:نسل جدید به پاس خدمات ارزنده پیشکسوتان، بالندگی و سربلندی را تجربه می‌کند
معاون فناوری اطلاعات و ارتباطات ارتش جمهوری اسلامی ایران با بیان اینکه به برکت فعالیت ارزنده پیشکسوتان، امروز نسل جوان در حوزه فاوا سربلندی و بالندگی را تجربه می کند، گفت: توفیقات بسیاری در حوزه فنی مهندس،  آموزشی و ... در ارتش جمهوری اسلامی ایران داشتیم به طوری که الان در حوزه سامانه‌های هوشمند توانمندی بالایی داریم.
به گزارش ایسنا به نقل از روابط عمومی ارتش، امیر سرتیپ دوم ناصر مختارزاده، معاون فناوری اطلاعات و ارتباطات ارتش جمهوری اسلامی ایران در همایش تجلیل از پیشکسوتان ارتش جمهوری اسلامی ایران گفت:پیشکسوتان ارتش جمهوری اسلامی ایران در کنار تعهد، جان خود را در راه حراست از مرزهای جغرافیایی و عقیدتی در 8هشت سال دفاع مقدس و پس از آن در سنگرهای خودکفایی، پشتیبانی تجهیزات، سامانه‌های راداری در نیروهای زمینی، پدافند هوایی، هوایی و دریایی سپری کردند.
وی ارتش ادامه داد: به برکت فعالیت ارزنده پیشکسوتان، امروز نسل جوان در حوزه فاوا سربلندی و بالندگی را تجربه می کند.
معاون فناوری اطلاعات و ارتباطات ارتش با اشاره به محرومیت ها در دوران هشت سال جنگ تحمیلی گفت: در آن مقطع به علت تحریم‌ها و عدم پشتیبانی، با محرومیت‌هایی مواجه بودیم اما کارکنان مخابراتی با تکیه بر توان نیروهای داخلی و استفاده از قوه خلاقیت نسبت به تجهیز شدن دستگاه‌ها اقدام کردند. این موضوع از از ابتدا تا انتهای جنگ تحمیلی وجود داشت.
امیر سرتیپ دوم مختارزاده خاطرنشان کرد: مجموعه مخابرات نقش کلیدی را در طول هشت سال دفاع مقدس ایفا کرد. نگرش مسئولان در آن مقطع بر ارتقاء این حوزه بود و توفیقات بسیاری در حوزه فنی مهندس،  آموزشی و ... در ارتش جمهوری اسلامی ایران داشتیم به طوری که الان در حوزه سامانه هوشمند توانمندی بالایی داریم.
وی همچنین خوداتکایی، خودباوری و ارتقای دانش فنی را از ویژگی کارکنان فاوا در طول ۴۰ سال گذشته دانست و گفت: توسعه فناوری اطلاعات با دانش بومی، پایش مرزهای بومی، طراحی و پیاده سازی شبکه‌های فاوایی متناسب با عملیات، نفوذ در سامانه‌های دشمن، خودکفایی در عرصه نگهداری تعمیر و پشتیبانی، ایجاد پژوهشکده فناوری و ... از دستاوردهای متعدد فاوا در ارتش چمهوری اسلامی ایران است.
امیر سرتیپ دوم مختارزاده تاکید کرد: آنچه مشخص است، ارتباط پیشکسوتان با نسل جدید از اهمیت بالایی برخوردار است و نباید پیشکسوتان را به عنوان موزه تاریخی نگاه کنیم بلکه باید به عنوان جریانی خلاق به آن بنگیرم. در جوامع مختلف ممکن است پیشکسوتان کمتر یاد شوند؛ چنین جوامعی ضد ارزش عمل می‌ کنند و پیشرفتی نخواهد داشت.
معاون فناوری اطلاعات و ارتباطات ارتش افزود: پیشکسوتان ما مانند کتابخانه هستند که دارای دانش ضمنی بالایی هستند و ما باید این دانش ضمنی را به دانش تصریحی تبدیل کنیم.
انتهای پیام
