رونمایی ظریف از مختصات پهپاد سرنگون‌شدۀ آمریکایی
محمدجواد ظریف با انتشار یک توئیت جدید، جزئیات بیشتری درباره سقوط پهپاد آمریکایی در آسمان کشورمان ارائه داد.
به گزارش ایسنا، وزیر امور خارجه ایران در توئیتر نوشت: «در ساعت ۱۴: ۰۰ (۱۴ دقیقه بامداد) پهپاد آمریکایی در حالت پنهان از امارات پرواز کرد و حریم هوایی ایران را نقض کرد. این پهپاد در ساعت ۰۴:۰۵ در مختصات 25°59'43"N 57°02'25"E در نزدیک کوه مبارک هدف قرار گرفت. ما قطعات پهپاد نظامی آمریکا را در آب‌های قلمرو خودمان، جایی که این پهپاد ساقط شد جمع‌آوری کرده‌ایم.»
وزیر امور خارجه کشورمان در این توئیت علاوه بر ارائه مختصات محل سقوط این پهپاد، دو نقشه را منتشر کرده که نشان می‌دهد این پهپاد پس از نقض حریم هوایی ایران، هدف قرار گرفته است.


انتهای پیام
