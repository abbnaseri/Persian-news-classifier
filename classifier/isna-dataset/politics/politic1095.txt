ظریف: تیم "ب" فقط چند لحظه با گرفتار کردن ترامپ در یک جنگ فاصله داشت
وزیر امور خارجه کشورمان با ارائه شواهد جدیدی از تعرض پهپاد جاسوسی آمریکا به آبهای سرزمینی ایران در ۲۶ ماه می، اظهار کرد که نزدیک بود تیم "ب" دونالد ترامپ را وارد یک جنگ کند.
به گزارش ایسنا، محمدجواد ظریف، وزیر امور خارجه کشورمان در توئیتر نوشت: شواهد بیشتر از جمله تعدی یک پهپاد جاسوسی MQ9 روی مختصات ۵.۲۶ (۵ خرداد ۹۸)، خریداری قایق‌های سریع‌السیر و تماس‌های تلفنی که برای نسبت دادن حمله به نفت‌کش‌ها، به ایران برنامه‌ریزی می‌کردند، نشان دهنده این هستند که تیم "ب" فقط چند لحظه با گرفتار کردن دونالد ترامپ در یک جنگ فاصله داشت. احتیاط از آن جلوگیری کرد اما جنگ اقتصادی موجب ایجاد تنش می‌شود.
انتهای پیام
