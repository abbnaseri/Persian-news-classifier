شورای نگهبان موافقت‌نامه ایران و اتحادیه اقتصادی اوراسیا را تأیید کرد
سخنگوی شورای نگهبان از تایید موافقت‌نامه ایران و اتحادیه اقتصادی اوراسیا خبر داد.
به گزارش ایسنا، عباسعلی کدخدایی در توئیتر نوشت:
شورای نگهبان امروز موافقت‌نامه ایران و اتحادیه اقتصادی اوراسیا را تأیید کرد. این موافقت نامه با استفاده از دیپلماسی و ظرفیت سازمان‌های بین‌المللی و منطقه‌ای به توسعه اقتصادی و شکست تحریم‌‌ها کمک قابل توجهی خواهد کرد و سیاست راهبردی نگاه به شرق را تقویت می‌کند.
انتهای پیام
