تبریک رییس ستاد اجرایی فرمان حضرت امام (ره)  به سردار غلامرضا سلیمانی
رییس ستاد اجرایی فرمان حضرت امام (ره)  در پیامی انتصاب سردار سرتیپ پاسدار غلامرضا سلیمانی به سمت رئیس سازمان بسیج مستضعفین سپاه را تبریک گفت.
به گزارش ایسنا، متن پیام محمد مخبر  رییس ستاد اجرایی فرمان حضرت امام (ره) به شرح ذیل است:
برادر گرامی سردار سرتیپ پاسدار غلامرضا سلیمانی
حسن اعتماد فرماندهی معظم کل قوا (مدظله العالی) و انتصاب جنابعالی به سمت رئیس سازمان بسیج مستضعفین سپاه پاسداران انقلاب اسلامی نشان از تعهد، لیاقت و شایستگی‌های قابل اعتماد جنابعالی دارد . بی شک تجارب ارزشمندتان از دوران دفاع مقدس در کنار سرمایه عظیم نیروی انسانی مؤمن ، جوان و انقلابی آن نهاد مقدس ، پشتوانه‌ای مطمئن و راهگشا در انجام موفق مسئولیت خطیرتان و تحقق انتظارات معظم‌له در اعتلای بسیج و فرهنگ مقاومت به ویژه در نوجوانان و جوانان این مرز و بوم  و حفظ ارزش های مترقی انقلاب اسلامی خواهد بود . موفقیت و سربلندی جنابعالی را تحت عنایات حضرت ولی عصر (عج) و تبعیت از منویات و رهنمودهای حکیمانه مقام معظم رهبری(مدظله العالی)از درگاه خداوند متعال خواستارم.
انتهای پیام
