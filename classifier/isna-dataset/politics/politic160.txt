ترکیه میزبان پنجمین نشست سه‌جانبه روحانی، پوتین و اردوغان درباره سوریه 
پنجمین نشست سران کشورهای ایران، روسیه و ترکیه درباره تحولات و آینده سوریه مرداد ماه سال جاری (آگوست ۲۰۱۹) در استانبول برگزار می‌شود.
به گزارش ایسنا، نشست سران کشورهای ایران، روسیه و ترکیه درباره تحولات و آینده سوریه مرداد ماه سال جاری با حضور حسن روحانی، ولادیمیر پوتین و رجب طیب اردوعان در شهر استانبول ترکیه برگزار می‌شود.
قرار است در این نشست رؤسای جمهور ایران، روسیه و ترکیه درباره روند سیاسی و بازگشت آوارگان سوری به سوریه با یکدیگر گفت‌و گو کنند.
سران کشورهای ایران، روسیه و ترکیه تاکنون چهار مرتبه در شهرهای سوچی (آذر ۹۶)، آنکارا (فروردین ۹۷)، تهران (شهریور ۹۷) و سوچی (بهمن ۹۷) گفت‌و گوهای مشترکی با محوریت مبارزه مشترک با تروریسم منطقه‌ای و بازگرداندن آرامش، بازگشت آوارگان و برقراری ثبات سیاسی در سوریه انجام داده‌اند.
انتهای پیام
