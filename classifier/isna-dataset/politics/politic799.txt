نماینده نطنز درگذشت
مرتضی صفاری نطنزی نماینده نطنز در مجلس شورای اسلامی دار فانی را وداع گفت.
به گزارش ایسنا، مرتضی صفاری نطنزی نماینده دوره دهم مجلس شورای اسلامی از حوزه انتخابیه نطنز و قمصر در استان اصفهان بود. او قبل از نمایندگی دیپلمات بود و تجربه سفیری در چند کشور را داشته است.
صفاری نطنزی عضو کمیسیون امنیت ملی و سیاست خارجی مجلس شورای اسلامی و رییس کمیته روابط خارجی کمیسیون بود که پس از تحمل یک دوره بیماری سرطان درگذشت.
مراسم تشییع و خاکسپاری پیکر مرحوم صفاری نطنزی فردا پنجشنبه در شهر نطنز برگزار می‌شود.
خبرگزاری دانشجویان ایران(ایسنا) این ضایعه را به خانواده آن مرحوم تسلیت می‌گوید و برای بازماندگان صبر جمیل خواستار است.
انتهای پیام
