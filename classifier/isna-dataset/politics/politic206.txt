ششمین دوره انتخابات هیات مدیره کانون سردفتران و دفتریاران استان تهران برگزار شد
ششمین دوره انتخابات هیات مدیره کانون سردفتران و دفتریاران استان تهران صبح امروز (جمعه) برگزار شد.
به گزارش ایسنا، ششمین دوره انتخابات هیات مدیره کانون سردفتران و دفتریاران استان تهران صبح امروز (جمعه) در ساختمان کانون سردفتران و دفتریاران برگزار شد.
بر اساس این گزارش، تعداد بسیاری از سردفتران و دفتریاران حضور داشتند و برای انتخاب هیات مدیره جدید کانون در این انتخابات شرکت کردند.
در این دوره از انتخابات کانون سردفتران و دفتریاران، ۴۴ سردفتر و ۱۶ دفتریار برای دور جدید هیات مدیره کاندیدا شده‌اند.
بر اساس این گزارش، این انتخابات هر سه سال یکبار برگزار می‌شود و هیات نظارت بر انتخابات پس از شمارش آرا در نهایت تعداد ۱۵ سردفتر و ۱۵ دفتریار را به عنوان حائزین اکثریت آرا به سازمان ثبت اسناد و املاک کشور معرفی می‌کند.
پس از بررسی ریاست سازمان ثبت اسناد و املاک، تعداد ۱۰ نفر از این لیست ۳۰ نفره به عنوان اعضای هیات مدیره کانون اعلام خواهند شد.
از تعداد ۱۰ نفر انتخاب شده، ۷ نفر از سردفتران و ۳ نفر نیز از دفتریاران خواهند بود که از این تعداد دو سردفتر و یک دفتریار عضو علی البدل هستند.
انتهای پیام
