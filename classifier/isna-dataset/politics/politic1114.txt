پیام تبریک رئیس سازمان تعزیرات حکومتی به مناسبت هفته قوه قضائیه
معاون وزیر دادگستری و رئیس سازمان تعزیرات حکومتی طی پیامی، فرارسیدن هفته قوه قضائیه را به مقام عالی قضا و همکارانشان تبریک گفت.
به گزارش ایسنا، متن پیام جمال انصاری معاون وزیر دادگستری و رئیس سازمان تعزیرات حکومتی به مناسبت فرارسیدن هفته قوه قضائیه به شرح ذیل است:

وَ إِنْ حَکَمْتَ فَاحْکُمْ بَیْنَهُمْ بِالْقِسْطِ إِنَّ اللَّهَ یُحِبُّ الْمُقْسِطِینَ
و اگر در میان آنها داوری کنی با عدالت داوری کن که خدا عادلان را دوست دارد. آیه ۴۲ سوره مائده
حجت الاسلام و المسلمین سید ابراهیم رئیسی
رئیس محترم قوه قضائیه
سلام علیکم
هفتم تیرماه سالروز بزرگداشت مقام شامخ شهید بهشتی و یاران باوفایش، یادآور نقش حساس منصب قضاوت و نمایانگر جایگاه طلایه داران تأمین سلامت اجتماعی و برقراری عدالت است.
بی شک جمله ماندگار شهید بهشتی که فرموده "ما در زیر بار سختی‌ها و مشکلات و دشواری‌ها قد خم نمی‌کنیم. ما راست قامتان جاودانه تاریخ خواهیم ماند. تنها موقعی سرپا نیستیم که یا کشته شویم، و یا زخم بخوریم و به خاک بیفتیم و الا هیچ قدرتی پشت ما را نمی‌تواند خم کند"؛ گواه عینی اش زندگی مجاهدانه ایشان و هزاران سرباز دیگر نظام مقدس جمهوری اسلامی ایران در لوای عدالت و انسانیت است.
فرا رسیدن هفته قوه قضائیه و سالروز شهادت پرچم دار پاک دست و عدالت طلب دستگاه قضا، فرصت مغتنمی است تا ضمن گرامیداشت یاد و خاطره شهدای انقلاب اسلامی به ویژه شهدای هفتم تیرماه، از تلاش‌های کارکنان قوه قضائیه قدردانی نموده و از خداوند متعال توفیق روزافزون یکایک عزیزان در این منصب حساس و خطیر را خواستارم.
انتهای پیام
