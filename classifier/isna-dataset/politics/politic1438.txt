تخریب بخش‌هایی از رستوران سید مسعود گرگان با مجوز دادستانی
معاون حقوق عامه و پیشگیری از وقوع جرم دادسرای گلستان گفت: بخشی از رستوران سیدمسعود گرگان که در حریم رودخانه بود، امروز با مجوز دادستانی تخریب شد.
به گزارش ایسنا، مسعود سلیمانی در خصوص این موضوع اظهار کرد: بر اساس ماده ۴ تبصره ۲ قانون توزیع عادلانه آب، بناهایی که در حریم رودخانه ساخته شده‌اند بدون تشریفات قانونی و با مجوز دادستانی تخریب می‌شوند. وی افزود: بخشی‌هایی از رستوران سیدمسعود که به حریم رودخانه تجاوز کرده بود امروز تخریب شد. به گفته معاون حقوق عامه و پیشگیری از وقوع جرم دادسرای گلستان گفت: دیگر بناهای در حریم رودخانه شهر گرگان نیز در نوبت تخریب قرار دارند. وی افزود: پارسال نیز ۷۰ بنایی که در حریم رودخانه زیارت گرگان بود، تخریب شد. انتهای پیام
