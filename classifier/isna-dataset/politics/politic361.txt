دریادار خانزادی از کارخانجات نداجا در بندرعباس بازدید کرد
فرمانده نیروی دریایی ارتش از کارخانجات نیروی دریایی ارتش در بندر عباس بازدید کرد.
به گزارش ایسنا، امیر دریادار حسین خانزادی فرمانده نیروی دریایی ارتش با حضور در مجموعه صنعتی، نظامی کارخانجات نیروی دریایی ارتش مستقر در بندرعباس، از قسمت‌های مختلف این یگان بازدید کرد.
در این بازدید که سردار شادمانی معاون هماهنگ کننده قرارگاه مرکزی خاتم الانبیاء(ص) نیز حضور داشت، دریادار خانزادی در جمع فرماندهان و کارکنان کارخانجات این نیرو ضمن خدا قوت، با تأکید بر لزوم حفظ نقاط قوت در راستای حرکت رو به جلو با حضور جوانان با انگیزه و متخصص در این مجموعه خاطر نشان کرد: لازم است همواره تلاش شود تا نقاط قوت را حفظ و تقویت و با ایجاد ایده های نو و خلاقانه این همت غیورانه در خصوص ساخت، تعمیر و تولید تجهیزات نظامی با وجود تحریم های ظالمانه دشمن و  بدون وابستگی شتاب بخشیده و در پیشبرد اهداف کلان و راهبردی نداجا کوشا باشید.
بر اساس این گزارش، فرمانده نیروی دریایی ارتش و معاون هماهنگ کننده مرکزی قرارگاه خاتم الانبیاء(ص) ضمن بازدید از روند تعمیرات یگان‌های سطحی و زیر سطحی، از نزدیک در جریان میزان پیشرفت پروژه شیراز قرار گرفتند.
انتهای پیام

