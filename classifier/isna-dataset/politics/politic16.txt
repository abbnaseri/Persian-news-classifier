ایران به معطل شدن تیم ملی والیبال در فرودگاه شیکاگو اعتراض کرد
مدیرکل آمریکای وزارت امور خارجه کشورمان از طریق سفیر سوئیس در تهران به معطل کردن تیم والیبال کشورمان در فرودگاه شیکاگو برای ورود به آمریکا اعتراض کرد.
به گزارش ایسنا، بهاروند ضمن اعتراض به رفتار مقامات آمریکایی گفت: اگر آمریکا نمی‌تواند منصفانه و بی‌طرفانه میزبان همه تیم‌های ورزشی باشد بهتر است از میزبانی مسابقات ورزشی خودداری نماید.
طبق اخبار واصله تیم ملی والیبال کشورمان در بدو ورود به آمریکا حدود چهار ساعت در فرودگاه شیکاگو معطل شده است که باعث اعتراض وزارت امور خارجه کشورمان به دولت آمریکا شده است.
انتهای پیام
