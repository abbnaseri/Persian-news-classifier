بابایی صالح: وزیر کار از جذب افراد سفارشی در شرکت‌های زیرمجموعه صندوق‌های بازنشستگی ممانعت کنید
نماینده مردم بوئین زهرا در مجلس شورای اسلامی در تذکری به وزیر کار بیان کرد: استفاده از افراد صلاحیت‌دار در پست‌های مدیریتی مورد توجه باشد و جذب افراد سفارشی در شرکت‌های زیرمجموعه صندوق‌های بازنشستگی ممانعت شود.
به گزارش ایسنا، روح الله بابایی صالح نماینده مردم بوئین زهرا در مجلس شورای اسلامی در جلسه امروز مجلس ضمن تقدیر از زحمات نیروهای مسلح و سپاه در سرنگونی پهپاد جاسوسی آمریکا در تذکری به رئیس جمهور بیان کرد: اعمال مدرک تحصیلی فرهنگیان، رفع موانع ادامه تحصیل و رسیدگی به موضوع معیشت مردم از مواردی است که باید به صورت جدی مورد توجه قرار گیرد.
وی در تذکری به وزیر کشور گفت: رفع مناقشات مرزی میان دو روستای شهرستان آوج به یکی از روستاهای شهرستان رزن مورد توجه باشد. آقای وزیر کارگر ممانعت از جذب افراد سفارشی در شرکت‌های زیرمجموعه صندوق‌های بازنشستگی و شرکت‌های شستا و استفاده از افراد صالح در پست‌های مدیریتی حتماً مورد توجه باشد.
نماینده مردم بوئین زهرا در تذکری به وزیر راه بیان کرد: تامین اعتبار ملی برای پروژه‌های حوزه انتخابیه مسیر شهرستان آوج به رزن، بوئین زهرا به ساوه و تعیین تکلیف میدان ورودی شهرستان آوج در دست اقدام قرار گیرد. آقای وزیر نیرو تعیین تکلیف چاه‌های آب کشاورزی استان‌های حوزه انتخابیه و تعیین تکلیف نیروگاه سیلک ترکیبی بوئین زهرا مورد توجه باشد.
انتهای پیام


