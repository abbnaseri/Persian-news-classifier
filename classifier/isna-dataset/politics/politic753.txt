وزیر کشور: ماجرای پارک پلیس تهرانپارس در دست بررسی است
وزیر کشور با اشاره به ماجرای درگیری با دختری در پارک پلیس تهرانپارس گفت که این موضوع در دست بررسی است.
به گزارش ایسنا، عبدالرضا رحمانی فضلی وزیر کشور صبح امروز (چهارشنبه) در حاشیه جلسه هیئت دولت در پاسخ به پرسشی درباره ماجرای پارک پلیس تهرانپارس اظهار کرد: این موضوع در دست بررسی است و نتایج آن اعلام خواهد شد.
طی روزهای گذشته ویدیویی از برخورد پلیس با دختری در فضای مجازی منتشر شد که با واکنش‌های مختلفی از سوی مسئولان و افکار عمومی مواجه شد.
در این باره روز گذشته در ابتدا از سوی نیروی انتظامی اعلام شد به دستور رئیس پلیس تهران دو مامور خاطی بازداشت و عزل شده اند، اما ساعاتی بعد اعلام شد که دستور دستور بازداشت و عزل دو مأمور متوقف شده است.
انتهای پیام
