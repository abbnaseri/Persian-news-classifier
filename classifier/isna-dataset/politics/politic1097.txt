رئیس سازمان بازرسی، دومین واگذاری شرکت کشت و صنعت و دامپروری مغان را تأیید نکرده است
روابط عمومی سازمان بازرسی کل کشور اعلام کرد که رییس اسن سازمان، دومین واگذاری شرکت کشت و صنعت و دامپروری مغان را تأیید نکرده است.
به گزارش ایسنا، روابط عمومی سازمان بازرسی کل کشور در این باره اعلام کرد:
اخیراً جمعی از نمایندگان محترم مجلس شورای اسلامی، طی نامه‌ای به قاضی سراج در خصوص واگذاری مرتبه دوم شرکت کشت و صنعت و دامپروری مغان مدعی شده بودند مراتب این واگذاری مورد تأیید رئیس سازمان بازرسی کل کشور قرار گرفته است.
 بر همین اساس روابط عمومی سازمان بازرسی کل کشور اعلام می‌دارد این ادعا که دومین واگذاری شرکت کشت و صنعت و دامپروری مغان مورد تأیید قاضی سراج قرارگرفته، فاقد صحت بوده و تکذیب می‌شود.
 لازم به ذکر است تحقیقات و بررسی‌های این سازمان در خصوص واگذاری شرکت فوق‌الذکر کماکان ادامه دارد و ریاست این سازمان به‌هیچ‌وجه آن را تأیید نکرده است.
انتهای پیام
