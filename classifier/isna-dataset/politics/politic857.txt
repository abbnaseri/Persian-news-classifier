کواکبیان: آمریکا در دعوت به مذاکره و تنش‌زدایی دروغ می‌گوید
یک عضو کمیسیون امنیت ملی مجلس گفت: وزارت خارجه به کشورهایی مانند امارات، بحرین، عربستان و انگلستان که  با آمریکا همکاری می‌کنند با اقدامات دیپلماتیک پاسخ دهند.
به گزارش ایسنا، مصطفی کواکبیان در جلسه علنی امروز مجلس در تذکری بیان کرد: گویا کاخ سفید قصد ندارد از این اقدامات ابلهانه دست بکشد. با توجه به اینکه رهبر معظم انقلاب، فرماندهان نظامی و آقای ظریف را تحریم کردند می‌توان متوجه شد که در دعوت به مذاکره و تنش زدایی دروغ می‌گویند.
کواکبیان در تذکری به وزیر کشور گفت: باید پاسخگوی برخورد نامناسب نیروی انتظامی با یکی از دختران بدحجاب یا بی حجاب باشید. تمام مشکلات مردم را به تحریم‌ها نسبت ندهید. دولت باید در کنترل قیمتها بیشتر توجه داشته باشد.
انتهای پیام
