کسی در دولت به اینستکس اروپا امید نبسته، اما ...
سخنگوی وزارت امور خارجه گفت: کسی در دولت به اینستکس اروپا امید نبسته اما راهش را هم نبستیم.
به گزارش ایسنا، سیدعباس موسوی، ظهر روز چهارشنبه در صفحه توئیتر خود در این ارتباط نوشت: "کسی در دولت به اینستکس اروپا امید نبسته اما راهش را هم نبستیم؛ نه تنها آن‌را کافی نمی‌دانیم بلکه این سازوکار را مقدمه اجرای تعهدات یازده گانه اروپایی‌ها می‌دانیم که تاکنون به آنها عمل نکرده‌اند. هنوز در برجام هستیم و فعلاً حقوق و مطالبات مان را از طریق همین توافق دنبال می‌کنیم. "
انتهای پیام

