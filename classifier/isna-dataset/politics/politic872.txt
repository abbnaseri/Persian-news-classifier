اعلام وصول طرح‌های ضد آمریکایی در مجلس
 یک عضو هیأت رئیسه مجلس شورای اسلامی سه سوال نمایندگان از وزرا و ۱۰ طرح ضد آمریکایی را اعلام وصول کرد.
به گزارش ایسنا علی اصغر یوسف‌نژاد در جلسه علنی صبح امروز (سه‌شنبه) سه سوال نمایندگان از وزرا را به این شرح اعلام وصول کرد:
سوال ملی نصرالله پژمان فر، نماینده مشهد از وزیر کشور در خصوص علت آزادسازی ورود ساز به پارک‌ها و ترویج موسیقی بدون مجوز
سوال ملی احمد علیرضا بیگی نماینده تبریز و تعدادی از نمایندگان از وزیر کشور در خصوص اخلال در فعالیت‌های تجاری و گمرکی از سوی نیروی انتظامی
سوال منطقه‌ای شادمهر کاظم‌زاده نماینده دهلران از وزیر نیرو در خصوص عدم اراده جدی در اجرای پروژه‌های مربوط به سواحل گرمسیری و مهار آب‌های مرزی
یوسف‌نژاد همچنین طرح‌های نمایندگان را به این شرح اعلام وصول کرد:
طرح حمایت از امنیت آب‌های سرزمینی ایران
طرح الزام دولت به اقدام مقتضی علیه کشورهای همسایه میزبان پایگاه‌های نظامی آمریکا
طرح الزام دولت به اقدام قانونی علیه شرکت‌هایی که به تحریم‌های ضد ایرانی آمریکا پیوستند.
طرح الزام دولت به پیگیری جبران خسارات ناشی از اقدامات ضد حقوق بشری آمریکا علیه شرکت‌های ایرانی.
طرح الزام دولت در پیگیری حقوقی اقدام جنایت‌کارانه آمریکا در اسقاط هواپیمای مسافربری ایران
طرح تأسیس موزه جنایات آمریکا
طرح الزام دولت در تعیین سرفصل جنایات آمریکا در کتب درسی مدارس و دانشگاه‌ها
طرح الزام دولت به حمایت همه جانبه از افراد و مؤسسات ایرانی که از اقدامات آمریکا متضرر شده‌اند.
طرح تشکیل باشگاه کشورهای تحریم شده توسط آمریکا.
طرح مقابله با تحریم‌های آمریکا از طریق جایگزینی کالا و خدمات.
انتهای پیام
