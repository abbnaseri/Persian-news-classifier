سفر یک وزیر انگلیسی به ایران
وزیر دولت در امور خاورمیانه انگلیس برای رایزنی درباره کاهش تنش‌ها به ایران می‌آید.
به گزارش ایسنا، به نقل از اسکای نیوز، اندرو موریسون، وزیر دولت در امور خاورمیانه انگلیس، فردا به منظور کاهش تنش در خاورمیانه به ایران می‌آید.
موریسون همچنین درباره آن‌چه نگرانی‌ها بر سر تهدید ایران برای توقف پایبندی به برجام عنوان شده است، رایزنی خواهد کرد.
وزارت امور خارجه انگلیس اعلام کرده که این دیدار «فرصتی برای یک توافق قابل بحث، روشن و سازنده است».
سخنگوی وزارت خارجه انگلیس با اشاره به این مسئله که گفت‌وگوهای دیپلماتیک میان ایران و انگلیس همچنان برقرار است، در رابطه با سفر اندرو موریسون به تهران عنوان کرد: دکتر موریسون در سفر خود خواهان کاهش فوری تنش‌ها در منطقه خواهد شد و نگرانی انگلیس و جامعه جهانی را نسبت به تهدیدات ایران درباره به عدم پایبندی به توافق هسته‌ای را ابراز خواهد کرد.
انتهای پیام
