جبهه واحد فلسطینی باید تشکیل شود
نماینده جنبش جهاد اسلامی فلسطین با تاکید بر این که کل فلسطین باید برای ملت فلسطین باشد، گفت: آن‌هایی که طرح معامله قرن را دنبال می‌کنند، می‌خواهند مساله فلسطین را به فراموشی بسپرند.
به گزارش ایسنا، ناصر ابو شریف در نشست فلسطین و طرح آمریکایی معامله قرن با بیان این که آنهایی که با صهیونیست‌ها و ترامپ توطئه می‌کنند، ضد اسلام هستند، گفت: تمام آنهایی که دنباله رو اجلاس منامه هستند می‌خواهند مساله فلسطین را به فراموشی بسپرند که البته این کار آسانی نیست.
وی افزود: آنها می‌خواهند تاریخ، شرف و همه فلسطین را بفروشیم، اما بخشی از کشورهای عربی باید حرکت کنند و جبهه واحد فلسطین را تشکیل دهند.
نماینده جنبش جهاد اسلامی فلسطین تصریح کرد: محمود عباس رئیس تشکیلات خودگردان فلسطین باید از توافق اسلو عقب نشینی کند، کل فلسطین برای ملت فلسطین باشد. طرحی که دنبال می‌کنند طرح فساد برای سلطه آمریکا و اسرائیل است.
ابو شریف تاکید کرد: امت عربی، مسلمانان و تمام آزادگان این طرح را رد می‌کنند بنابراین باید همه در ید واحدی باشند، این اجلاس بحرین جلسه فساد است که توسط اسرائیل و مزدوران آن اجرا می‌شود.
انتهای پیام
