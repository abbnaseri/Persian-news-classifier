اشاره آبه شینزو به تلاشش برای کاهش تنش میان واشنگتن و تهران
نخست‌وزیر ژاپن با توجه به تنش‌های اخیر میان واشنگتن و تهران به تلاش ژاپن برای کاهش تنش اشاره کرد.
به گزارش ایسنا به نقل از شبکه سی. ان. ان، آبه شینزو، نخست‌وزیر ژاپن در کنفرانس خبری پایان نشست G20 درباره تنش‌های میان ایران و آمریکا ضمن اشاره به سفر اخیرش به ایران و فعالیت دیپلماتیکش برای کاهش این تنش‌ها گفت که نگرانی‌ها درباره بسیاری از کشورها در این وضعیت خاورمیانه رو به افزایش است.
آبه همچنین گفت که مایل است به همکاری خود با جامعه بین‌المللی برای کاهش تنش‌ها در این منطقه ادامه دهد.
انتهای پیام
