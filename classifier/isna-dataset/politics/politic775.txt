برگزاری نشست کمیته سیاسی مجمع مجالس آسیایی در اصفهان
نشست کمیته آسیایی مجمع مجالس سیاسی APA در هتل کوثر اصفهان آغاز شد.
به گزارش ایسنا، نشست کمیته سیاسی مجمع مجالس آسیایی با شرکت ۱۷ نماینده از کشورهای آسیایی در هتل کوثر اصفهان آغاز شد.
مجمع مجالس آسیایی با حضور نمایندگانی از کشورهای آسیایی مانند ایران، افغانستان، بنگلادش، کامبوج، قبرس، اندونزی، عراق، اردن، لبنان، پاکستان، سوریه، ترکیه، ویتنام و قطر در اصفهان در حال برگزاری است.
در این نشست مسعود پزشکیان نایب رئیس قوه مقننه، سیده فاطمه ذوالقدر، جلیل رحیمی جهان آبادی، هاجر چنارانی، حسینعلی حاجی دلیگانی، محسن کوهکن ریزی، محمدرضا مجیدی؛ دبیر کل مجمع مجالس آسیایی و عباس رضایی؛ استاندار اصفهان و ۲۰ نماینده از ۲۰ کشور آسیایی حضور دارند.
مجمع مجالس آسیایی دارای کمیته های فرهنگی، اجتماعی، سیاسی و اقتصادی است.
انتهای پیام
