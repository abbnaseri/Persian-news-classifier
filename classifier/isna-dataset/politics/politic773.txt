توضیح دادستان کل کشور درباره زن نفوذی در وزارت نفت و دستگیری یک مقام نفتی
دادستان کل کشور در رابطه با حضور یک زن نفوذی در وزارت نفت و دستگیری یک مقام نفتی توضیحاتی ارائه کرد.
به گزارش ایسنا، حجت الاسلام والمسلمین محمدجعفر منتظری در گفتگوی ویژه خبری در پاسخ به سوالی درباره "یک زن نفوذی در وزارت نفت و دستگیری یک مقام نفتی» اظهار کرد: پرونده‌های این چنینی که در دادسرا تشکیل می‌شود تا زمانی که مشمول تحقیقات هستند و بازپرس تحقیقات لازم را انجام می‌دهد، نه به موجب قانون مجاز هستیم که آن را افشا کنیم و نه مصلحت مجموع کشور است که بخواهیم آنها را دنبال کنیم و یا اطلاعات ناقص را در اختیار دیگران بگذاریم.
وی افزود: یک جرمی واقعی شده است و دستگاه‌های اطلاعاتی و امنیتی و قضائی به آن ورود پیدا کردند و باید تحقیقات تکمیل شود و وقتی به مرحله‌ای رسید که قابل نشر بود، قطعاً منتشر خواهد شد.
انتهای پیام
