آژانس: در حال بررسی خبر عبور ایران از مرز 300 کیلوگرم اورانیوم هستیم
آژانس بین‌المللی انرژی اتمی خبر داد که از اخبار رسانه‌ها مبنی بر عبور ایران از سطح معین شده برای غنی‌سازی اورانیوم آگاه و در حال بررسی وضعیت است.
به گزارش ایسنا، به نقل از رویترز، آژانس بین‌المللی انرژی اتمی در واکنش به عبور ایران از مرز ۳۰۰ کیلوگرم اورانیوم غنی شده گفت که بازرسان سازمان در حال بررسی این هستند که آیا ایران بیش از مقداری که در توافق با قدرت‌های جهانی معین شده است اورانیوم غنی‌سازی شده ذخیره کرده است یا خیر.
سخنگوی آژانس بین‌المللی انرژی اتمی گفت: ما از گزارش رسانه‌ها درباره میزان ذخایر اورانیوم با غنای پایین ایران آگاهیم. بازرسان ما در محل هستند و به محض اینکه ذخایر اورانیوم با غنای پایین بررسی شود، گزارش خواهند داد.
انتهای پیام
