استولتنبرگ: احتمالا در نشست وزیران دفاع ناتو درباره ایران گفت‌وگو می‌کنیم
دبیرکل ناتو ضمن ابراز نگرانی درباره وضع اخیر منطقه خاورمیانه گفت که احتمال دارد ایران در نشست وزیران دفاع مورد بحث قرار بگیرد.
به گزارش ایسنا، به نقل از پایگاه خبری اردوپوینت، ینس استولتنبرگ، دبیرکل ناتو گفت: ما درباره وضعیت خلیج فارس و فعالیت‌های بی‌ثبات‌کننده ایران در منطقه نگران هستیم.
وی افزود: فکر می‌کنم که ایران هم در نشست وزیران دفاع و هم در نشست‌های دوجانبه‌ای که در حاشیه این نشست برگزار خواهند شد، مورد بحث قرار بگیرد اگرچه به طور رسمی در دستورکار این جلسه نیست.
انتهای پیام
