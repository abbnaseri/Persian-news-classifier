صدرالحسینی: مقاومت مهمترین عامل بازدارنده برای جنایت‌های آمریکا است
سیدرضا صدرالحسینی، کارشناس مسائل بین الملل تاکید کرد، امروز مقاومت به عنوان مهمترین عامل بازدارنده برای رژیم آمریکا و هم پیمانان آن توانسته جوابگو باشد.
به گزارش ایسنا، سیدرضا صدرالحسینی که در همایش "آمریکا و جنایت‌های قرن" صحبت می‌کرد اظهار کرد: تجاوزهای گوناگونی را که آمریکایی‌ها طی سالهای گذشته داشته‌اند با مقاومتی که مردم عراق از خود نشان دادند شیوه برخورد آنها متفاوت شد. در شرایطی این موضوع را بررسی می‌کنیم که آمریکایی‌ها ادعا کردند در مدت کوتاهی حکومت صدام را سرنگون می‌کند. و در این ایام مخالفین جنگ نسبت به اقدامات آمریکا بسیار حساس شده بودند. آمریکایی‌ها تصور می‌کردند که بخش قابل توجهی از هزینه‌های جنگ را از چاه‌های نفت عراق به دست می‌آورند.
وی یادآور شد: برخی از افسران آمریکایی پس از بازگشت به کشورشان در خاطرات خود جنایت‌های آمریکا را بیان کردند که تمام اینها گویای این بود که اقدامات آمریکا به نام حقوق بشر و دموکراسی انجام می‌شد و متأسفانه علیرغم این گونه جنایات عده‌ای هم به طرفداری از حقوق بشر آمریکا تبلیغات می‌کردند.
این استاد دانشگاه همچنین بیان کرد: هنوز موضوع جنایت آمریکا در عراق به پایان نرسیده بود که مسئله سوریه مطرح شد و چهره واقعی تروریست‌ها خود را نشان داد. و همچنین حمایت‌های مستقیم و غیر مستقیم در حوزه سیاسی، اقتصادی، نظامی و رسانه‌ای از سوی سرویس‌های بیگانه رژیم صهیونیستی و سعودی‌ها آشکار شد و با گذشت شش ماه از بحران در سوریه مشخص شد حامیان اصلی آنها چه کسانی هستند.
وی با بیان این که مقاومت جریان‌های مقاومت علیه گروه‌های تروریستی افزایش پیدا کرد گفت: حضور آمریکا پشت سر این تروریست‌ها است و مجموع اقدامات تروریست‌ها در سوریه توسط سرویس‌های اطلاعاتی آمریکا صورت می‌گیرد.
صدرالحسینی در ادامه به جنایت آمریکا در یمن هم اشاره کرد و گفت: باید بدانیم که سازندگان و حامیان آنهای که خود را ائتلاف ضد یمن می‌نامند آمریکایی‌ها هستند. و حتی اجازه حضور تیم‌های پزشکی از سوی نهادهای بین المللی هم را نداند تصور می‌شود بخشی از اقدامات در یمن توسط سلاح‌های بیولوژیک انجام می‌شود.
وی خاطر نشان کرد: از سال ۲۰۱۵ با تجاوز آشکار ائتلاف عربی به فرماندهی سعودی علیه همسایه جنوبی عربستان و فقیرترین کشور عربی آغاز شد و تاکنون هم علیرغم کشتار وسیع مردم مظلوم آن کشور جنایت‌های متعدد ادامه دارد و به گفته برخی تحلیل گران یمن امروز با محاصره همه جانبه زمینی، هوایی، دریایی به یک زندان تبدیل شده است و با این حال ائتلاف ضد عربی یمن امروز به بن بست رسیده است.
وی در پایان گفت: امروز در هر کجای از دنیا که جنایتی صورت می‌گیرد با دقت دست‌های پلید رژیم جنایتکار آمریکا را مشاهده می‌کنیم. فروشندگان اسلحه در جنایات رخ داده در سراسر جهان نقش مهمی دارند.
انتهای پیام
