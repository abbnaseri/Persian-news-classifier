لایحه تمدید مدت اجرای آزمایشی قانون ارتقای سلامت نظام اداری به مجمع تشخیص ارجاع شد
نمایندگان مجلس بر مصوبه خود در لایحه تمدید مدت اجرای آزمایشی قانون ارتقای سلامت نظام اداری و مقابله با فساد اصرار کردند، به همین دلیل این لایحه به مجمع تشخیص ارجاع شد.
به گزارش ایسنا، در جلسه علنی امروز یکشنبه بررسی ایرادات شورای نگهبان در لایحه تمدید مدت اجرای آزمایشی قانون ارتقای سلامت نظام اداری و مقابله با فساد در دستور کار مجلس قرار گرفت که نمایندگان با نظر کمیسیون اجتماعی مبنی بر اصرار در مصوبه قبلی مجلس موافقت کردند.
مصوبه مجلس این بود که مدت اجرای آزمایشی قانون ارتقای سلامت نظام اداری و مقابله با فساد مصوب ۷/ ۸/ ۱۳۹۰ از تاریخ انقضای آن تا تاریخ ۳۰/‏۰۶/‏۱۳۹۹‬ با اصلاحاتی تمدید می‌شود. 
با توجه به اصرار مجلس در مصوبه خود و وجود اختلاف نظر بین شورای نگهبان و مجلس درباره‌ این مصوبه، این لایحه برای اعلام نظر به مجمع تشخیص ارجاع شد.
انتهای پیام
