حضور هلگا اشمید در وین برای حضور در کمیسیون مشترک برجام
معاون مسئول سیاست خارجه اتحادیه اروپا در توییتی، از حضورش در وین برای شرکت در کمیسیون مشترک برجام خبر داد.
به گزارش ایسنا، هلگا اشمید، معاون مسئول سیاست خارجه اتحادیه اروپا در توییتی نوشت: برای شرکت در ملاقات‌های مقدماتی پیش از کمیسیون مشترک برجام - که کانالی حیاتی برای بحث و نظارت بر سر اجرای کامل توافق هسته‌ای با ایران است- در وین حضور دارم.
نشست کمیسیون مشترک برجام در سطح معاونان وزرای خارجه ۱+۴ و معاون سیاسی وزیر امور خارجه ایران امروز برگزار می‌شود.
انتهای پیام
