یک مقام ارشد حوثی: وابسته به ایران نیستیم
رئیس شورای عالی انقلاب یمن در گفت‌وگو با یک رسانه عربی ادعاهای ائتلاف عربی و عربستان سعودی مبنی بر حمایت‌های تسلیحاتی ایران از انصارالله را تکذیب کرد.
به گزارش ایسنا، محمد علی الحوثی، رئیس شورای عالی انقلاب یمن در گفت‌وگو با شبکه "التلفزیون العربی" در پاسخ به این سوال که برخی‌ها معتقدند با شدیدتر شدن بحران ایران در منطقه واکنش حوثی‌ها نیز شدت گرفت و اقدامات بی سابقه‌ای انجام داده اند، علاوه بر این ائتلاف عربی مدعی شده است که به سلاحی دست یافته است که ایرانی است گفت: تمام این اخبار صحت ندارد. ما به آنها اعلام می‌کنیم که تجاوزهایتان را متوقف کنید ما نیز حملات‌مان را متوقف می‌کنیم. این بزرگترین دلیل بر آن است که ما با ایران در ارتباط نیستم و کمک‌هایی که آنها ادعا می‌کنند عامل اقدامات ما نیست بلکه عامل آن هدف قرار گرفتن ملت ما است.
وی تأکید کرد: ما وابسته به ایران نیستیم و اگر اینگونه بود نمی‌گفتیم که ما حاضریم در صورت توقف حملات توسط شما، ما نیز علمیات‌های خود را متوقف کنیم.
الحوثی گفت که یمن امروز در بدترین بحران انسانی قرار دارد و آمریکا تلاش می‌کند بگوید آنچه در یمن اتفاق می‌افتد نتیجه مداخلات ایران است.
انتهای پیام
