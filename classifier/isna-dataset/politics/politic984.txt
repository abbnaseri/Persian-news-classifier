تشکر وزیر دفاع از اعدام یکی از نیروهای قراردادی این وزارت خانه به اتهام جاسوسی
وزیر دفاع با اشاره به اعدام یکی از نیروهای قراردادی این وزارتخانه به اتهام جاسوسی برای دولت آمریکا گفت: بابت این اقدام ممنون سازمان قضایی نیروهای مسلح هستیم.
به گزارش ایسنا، به نقل از سایت سازمان قضایی نیروهای مسلح،  امیر سرتیپ امیر حاتمی در گفت‌وگو با رسانه‌ها درباره اعدام یکی از نیروهای قراردادی این وزارت خانه به اتهام جاسوسی گفت: این فرد از سال 89 از وزارت دفاع جدا شده بود؛ در دوره بازنشستگی به سراغ وی آمده و متاسفانه این فرد را وادار به خیانت کرده بودند.
وی افزود: بارها تاکید کرده‌ایم سزای افرادی که خیانت کنند همین رفتاری است که سازمان قضایی با این جاسوس انجام داد و بابت این اقدام ممنون سازمان قضایی نیروهای مسلح هستیم.
امیر حاتمی تصریح کرد: این اتفاق در داخل وزارت دفاع رخ نداده است و با اینکه بیرون از دستگاه در حال انجام بود، پس از دو سال روشن شد و این اقدام نشان می‌دهد که یک سپر امنیتی بسیار خوبی وجود دارد و حتی لایه‌های بیرون را مراقبت می‌کند.
انتهای پیام
