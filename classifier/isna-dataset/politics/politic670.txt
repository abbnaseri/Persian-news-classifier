فرمانده جدید سپاه الغدیر یزد معرفی و منصوب شد
فرمانده سپاه الغدیر یزد طی مراسمی در یزد با حضور جانشین فرمانده کل سپاه پاسداران انقلاب اسلامی، استاندار، امام جمعه و برخی از مدیران ارشد استانی و شهرستانی یزد معرفی شد.
به گزارش ایسنا، سردار علی فدوی در جریان سفر خود به استان یزد با حضور در مراسم معارفه فرمانده سپاه الغدیر یزد از تلاش های سردار فتح الله جمیری قدردانی و به نمایندگی از سردار سلامی فرمانده کل سپاه پاسداران انقلاب اسلامی، سرهنگ پاسدار رضا پورشمسی را به عنوان فرمانده جدید سپاه الغدیر یزد معرفی و منصوب کرد.
سرهنگ پورشمسی پیش از مسئولیت، فرماندهی سپاه مرکزی یزد و جانشینی فرمانده سپاه الغدیر را در پرونده کاری خود ثبت کرده است.
سردار جمیری هم بعد از ترک استان یزد با ابلاغ فرمانده کل سپاه پاسداران به عنوان فرمانده سپاه حفاظت انصارالمهدی ایران اسلامی ادامه خدمت می‌کند.
انتهای پیام
