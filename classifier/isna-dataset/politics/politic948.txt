اسدی: ما در زمینه جذب توریست ضعیف عمل کردیم
نماینده مردم شهر بابک در مجلس شورای اسلامی با انتقاد از وضعیت صنعت توریسم در شهرستان شهربابک بیان کرد: با اینکه استان کرمان از پتانسیل‌های زیاد گردشگری برخوردار است و می‌تواند صنعت توریسم را به صورت حرفه‌ای دنبال کند ولی ما نتوانستیم به خوبی در استان کرمان و در کشور این صنعت را معرفی کنیم.
به گزارش ایسنا، علی اسدی نماینده مردم شهربابک در مجلس شورای اسلامی جلسه علنی نوبت عصر امروز مجلس در تذکری به سازمان میراث فرهنگی بیان کرد: با اینکه استان کرمان از پتانسیل‌های زیاد گردشگری برخوردار است و می‌تواند صنعت توریسم را به صورت حرفه ای دنبال کند ولی ما نتوانستیم به خوبی در استان کرمان و در کشور این صنعت را معرفی کنیم.
وی افزود: در زمینه جذب توریست ضعیف عمل کردیم، روستای تاریخی میمند در شهرستان شهر بابک به تنهایی می‌توانست عامل جذابی در توسعه صنعت توریست باشد همچنین رونق اقتصادی و اشتغال را به ارمغان بیاورد.
انتهای پیام
