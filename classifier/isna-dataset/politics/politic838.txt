فراکسیون بدر عراق: رهبر انقلاب اسلامی ایران خط قرمز ماست
رئیس فراکسیون بدر در پارلمان عراق به تحریم‌های اخیر آمریکا علیه جمهوری اسلامی ایران واکنش نشان داد.
به گزارش ایسنا به نقل از پایگاه خبری بغداد الیوم، حسن الکعبی، رئیس فراکسیون بدر در پارلمان عراق در واکنش به تحریم‌های اخیر واشنگتن علیه جمهوری اسلامی ایران گفت: هدف قرار دادن رهبر معظم ایران از سوی ترامپ به معنای قطع تمام راه‌های دیپلماسی برای گفت‌وگو از طریق کشور ثالث است بنابراین این اقدام به مثابه بستن تمام درب‌های گفت وگو میان تهران و واشنگتن به شمار می‌رود.
وی افزود: رهبر معظم انقلاب اسلامی ایران خط قرمز ماست زیر سمبل تمام مسلمانان جهان است.
رئیس فراکسیون بدر گفت: اگر تحریم‌های آمریکا علیه رهبر ایران و پس از آن محمد جواد ظریف، وزیر خارجه این کشور وضع شود، عراق جزو اولین کشورهایی خواهد بود که از این مساله ضرر خواهد دید. این امر منجر به افزایش تنش خواهد شد و اگر جنگی میان تهران و واشنگتن رخ دهد صادرات نفت از طریق تنگه هرمز متوقف خواهد شد بنابراین عراق از این مساله آسیب خواهد دید زیرا صادرات نفتش از طریق تنگه هرمز انجام می‌شود.
الکعبی گفت که این اقدام آمریکا در واکنش به عدم پذیرفتن پیام ترامپ است؛ پیامی که اخیراً نخست وزیر ژاپن به تهران برد.

انتهای پیام
