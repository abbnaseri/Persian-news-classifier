گلباران مزار شهدای هفتم تیر در بهشت زهرا برگزار شد
مزار شهیدان واقعه هفتم تیر ، با حضور خانواده معظم شهدا ، جمعی از مسئولان و قشرهای مختلف مردم مؤمن، انقلابی و همیشه در صحنه تهران ، در مزار شهدای والامقام هفتم تیر بهشت زهرا گلباران شد.
به گزارش ایسنا ، عصر پنجشنبه و در آستانه سالروز شهادت شهید بهشتی و ۷۲ تن از یاران باوفایش، جمعی از مسئولان به همراه نیروی های مسلح و آحاد مختلف مردم با حضور بر سر مراز شهدای هفتم تیر، نسبت به مقام شامخ این شهدای گرانقدر انقلاب اسلامی ادای احترام کرد.
شرکت کنندگان در این آئین که با نواختن سرود مقدس جمهوری اسلامی توسط گروه موزیک دژبان ارتش جمهوری اسلامی ایران همراه بود، ضمن ادای احترام به مقام شامخ شهدا و نثار شاخه‌های گل با آرمان بلند و رفیع آنها تجدید میثاق کردند.
هفتم تیرماه سالروز شهادت آیت الله سید محمد بهشتی و ۷۲ تن از یاران امام خمینی (ره) با انفجار بمب در دفتر مرکزی حزب جمهوری اسلامی درسال ۱۳۶۰ به دست منافقان کوردل می‌باشد.
این آیین به همت شورای هماهنگی تبلیغات اسلامی و ستاد بازخوانی و افشا حقوق بشر آمریکایی استان تهران ترتیب یافته است.
انتهای پیام
