از آمریکا به دلیل تجاوز نظامی شکایت می‌کنیم
سخنگوی شورای عالی امنیت ملی جمهوری اسلامی ایران بر دفاع ایران از حریم هوایی خود تأکید کرد و گفت: تهران از آمریکا به دلیل تجاوز نظامی، به سازمان ملل متحد شکایت خواهد کرد.
به گزارش ایسنا، خسروی به «اسپوتنیک» گفت: نیروهای مسلح ایران بر اساس مأموریت ذاتی خود از مرزهای هوایی کشور دفاع کرده‌اند و به تجاوز پهپاد آمریکایی پاسخ داده‌اند.
وی افزود: آمریکا هیچ توجیهی برای واکنش نظامی نسبت به مقابله ایران با این تجاوز ندارد.
خسروی تاکید کرد ایران با آمادگی کامل آماده مواجهه قاطع با هر اقدام تجاوزگرایانه‌ای است.
انتهای پیام
