واکنش اسپانیا به توقیف نفتکش "ایرانی" از سوی انگلیس در جبل الطارق 
وزیر امور خارجه اسپانیا تصریح کرد: توقیف صبح امروز یک ابرنفتکش ایرانی در منطقه" جبل الطارق" توسط نیروهای انگلیس و به درخواست آمریکا صورت گرفته است.  
به گزارش ایسنا، جوزپ بورل تاکید کرد، کشورش در حال بررسی محل دقیق این توقیف است تا معلوم شود آیا این اتفاق در آب‌های سرزمینی اسپانیا رخ داده یا آن طور که مقامات جبل الطارق ادعا دارند در آب‌های متعلق به خود جبل الطارق صورت گرفته است.
وزیر امور خارجه اسپانیا خاطرنشان ساخت، در حال بررسی چگونگی تاثیر این رخداد بر حاکمیت و تمامیت ارضی اسپانیا هستند چرا که بر اساس اطلاعات دریافتی، توقیف نفتکش در منطقه آبی صورت گرفته که اسپانیا حاکمیتش را از آن خود می داند. 
به گزارش ایسنا، اسپانیا بر اساس "معاهده اوترخت" (قرن 17 میلادی) تنها مالکیت منطقه جبل الطارق و بندر این منطقه را به انگلیس واگذار کرده بود و هیچگاه از حاکمیت خود بر آب‌های اطراف جبل الطارق انصراف نداده است.
انتهای پیام
