بازدید هیئت اعزامی سازمان قضایی نیروهای مسلح استان تهران از ندامتگاه سپاه
رئیس سازمان قضائی نیروهای مسلح استان تهران در رأس هیئتی از ندامتگاه سپاه بازدید کرد.
به گزارش ایسنا به نقل از سازمان قضائیه، در این دیدار که به مناسبت هفته قوه قضائیه برگزار شد، حجت الاسلام والمسلمین عباسعلی فراتی رئیس سازمان قضائی نیروهای مسلح استان تهران، ابتدا در جلسه‌ای با فرمانده دژبان کل سپاه بر حفظ شأن و کرامت مددجویان و اجرای دقیق دستورات مقام قضائی تأکید کرد.
 وی همچنین خواستار اجرای دقیق طرح طبقه بندی مددجویان بر اساس نوع جرم و شخصیت مجرم شد.
 در این جلسه، سردار عبادی فرمانده دژبان کل سپاه گزارشی از برنامه‌های رفاهی، فرهنگی، صیانتی و نظارتی این ندامتگاه ارائه کرد.
 در ادامه، هیئت اعزامی از قسمت‌های مختلف ندامتگاه بازدید کردند.
 همچنین ابراهیم حاتمی معاون اجرای احکام و جمال الدین دقیقی قاضی ناظر زندان دادسرای نظامی تهران در گفت‌وگو با مددجویان در جریان مسائل و مشکلات آنان قرار گرفتند.
انتهای پیام
