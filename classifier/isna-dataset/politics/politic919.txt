ثبت‌نام آزمون قضاوت سال ۱۳۹۸ آغاز شد
فرایند ثبت‌نام آزمون جذب عمومی (داوطلبان دانشگاهی و حوزوی) تصدی منصب قضا سال ۱۳۹۸ آغاز شد.
به گزارش ایسنا، معاونت منابع انسانی قوه قضائیه در این رابطه اعلام کرد:
بدینوسیله به اطلاع کلیه داوطلبان دانشگاهی و حوزوی متقاضی ثبت‌نام و شرکت در آزمون تصدی منصب قضا در سال ۱۳۹۸ می‌رساند، که ثبت نام در این آزمون منحصراً به صورت اینترنتی از طریق سایت سازمان سنجش آموزش کشور به نشانی: www.sanjesh.org از امروز مورخ ۱۳۹۸/۰۴/۰۴ آغاز و در روز دوشنبه مورخ ۱۳۹۸/۰۴/۱۰ پایان می‌پذیرد.  لذا کلیه متقاضیان، ضرورت دارد که در مهلت در نظر گرفته شده و پس از مطالعه شرایط و ضوابط عمومی و اختصاصی آزمون و فراهم نمودن مدارک و اطلاعات مورد نیاز ثبت‌نام، نسبت به ثبت‌نام در آزمون فوق اقدام نمایند.
انتهای پیام
