آغاز جلسه علنی مجلس/بررسی طرح افزایش ظرفیت پالایشگاه‌های میعانات گازی و نفت خام در دستور
جلسه علنی مجلس شورای اسلامی به ریاست علی لاریجانی آغاز شد.
به گزارش ایسنا، جلسه علنی نوبت صبح امروز دوشنبه مجلس شورای اسلامی به ریاست علی لاریجانی آغاز گردید.
ادامه رسیدگی به گزارش کمیسیون انرژی در خصوص طرح افزایش ظرفیت پالایشگاه‌های میعانات گازی و نفت خام با استفاده از سرمایه مردمی، ادامه رسیدگی به گزارش کمیسیون قضایی و حقوقی در مورد طرح یک فوریتی الحاق موادی به قانون نحوه اجرای اصل ۴۹ قانون اساسی، ادامه رسیدگی به گزارش کمیسیون آیین‌نامه داخلی مجلس شورای اسلامی در مورد طرح الحاق یک تبصره به ماده ۱۸۲ قانون آیین‌نامه داخلی مجلس شورای اسلامی، بررسی گزارش کمیسیون اقتصادی در مورد لایحه موافقت‌نامه تشویق و حمایت متقابل بین دولت جمهوری اسلامی ایران و دولت مجارستان، بررسی گزارش کمیسیون قضایی و حقوقی در مورد لایحه حمایت از محیط‌بانان و جنگل‌بانان و بررسی گزارش کمیسیون اقتصادی در مورد لایحه موافقت‌نامه تشویق و حمایت متقابل از سرمایه‌ گذاری بین جمهوری اسلامی ایران و دولت جمهوری چک در دستور کار نمایندگان است.
همچنین انتخاب رییس کمیسیون اصل ۹۰ قانون اساسی با پیشنهاد هیات رییسه مجلس شورای اسلامی و انتخاب یک نفر از اعضای کمیسیون برنامه و بودجه جهت عضویت در هیات سه نفره، اجرای قانون اصلاح تبصره ۴ ماده ۹۵ قانون محاسبات عمومی کشور و انتخاب سه نفر از اعضای کمیسیون بهداشت و اجتماعی و برنامه و بودجه به عنوان ناظر در شورای عالی رفاه و تامین اجتماعی در دستور کار نمایندگان است.
انتهای پیام
