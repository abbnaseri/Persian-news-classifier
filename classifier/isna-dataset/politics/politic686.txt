حضور سخنگو و دبیر هیات دولت در مراسم تشییع شهدا
علی ربیعی سخنگوی دولت و حاجی ‌میرزایی دبیر هیات دولت در مراسم امروز تشییع پیکرهای ۱۵۰ شهید دوران دفاع مقدس شرکت کردند.
به گزارش ایسنا، مراسم تشییع پیکرهای ۱۵۰ شهید دوران دفاع مقدس با حضور مردم و مقامات لشکری و کشوری خانواده‌های شهدا و ایثارگران صبح امروز از مقابل دانشگاه تهران برگزار شد.

۳۵ شهید از ۱۵۰ شهید تشییع شده شناسایی شده است که در استان‌های اصفهان، بوشهر، خوزستان، خراسان رضوی، چهارمحال و بختیاری، سمنان، فارس، قزوین، گیلان، یزد و تهران به خاک سپرده خواهند شد.
علی ربیعی سخنگوی دولت و محسن حاجی میرزایی نیز در کنار آحاد مردم در این مراسم حضور یافتند.

انتهای پیام
