تبریک وزیر دفاع به جانشین رئیس ستاد کل و رئیس سازمان بسیج
وزیر دفاع و پشتیبانی نیروهای مسلح در پیام‌های جداگانه‌ای، انتصاب امیر آشتیانی به سِمت جانشینی رئیس ستاد کل نیروهای مسلح و سردار سلیمانی به عنوان ریاست سازمان بسیج را تبریک گفت.
به گزارش ایسنا به نقل از وزارت دفاع، امیر سرتیپ حاتمی وزیر دفاع و پشتیبانی نیروهای مسلح در پیام‌های جداگانه‌ای انتصاب امیر سرتیپ محمدرضا آشتیانی به سمت جانشینی رئیس ستاد کل نیروهای مسلح و سردار سرتیپ پاسدار غلامرضا قاسم سلیمانی به ریاست سازمان بسیج مستضعفین سپاه پاسداران را تبریک گفت.   متن این پیام‌ها به شرح ذیل است:
«ان الله یأمرکم ان تودوا الامانات الی اهلها»   برادر ارجمند امیر سرتیپ محمدرضا آشتیانی جانشین محترم ستاد کل نیروهای مسلح  
انتصاب جنابعالی از سوی فرمانده معظم کل قوا (مدظله العالی) به سمت جانشین رئیس ستاد کل نیروهای مسلح که نشانگر لیاقت، توانمندی، تعهد و تجارب آن برادر بزرگوار در دوران حماسه آفرینی دفاع مقدس و پس از آن در سطوح راهبردی فرماندهی نیروهای مسلح می‌باشد را تبریک و تهنیت عرض نموده؛ توفیق روزافزون شما برادر عزیز در تحقق اهداف والای نظام مقدس جمهوری اسلامی ایران و منویات مقام عظمای ولایت حضرت امام خامنه‌ای عزیز (مدظله العالی) را در ظل توجهات حضرت ولی عصر (عج) از  درگاه خداوند متعال مسئلت می‌نمایم.
   وزیر دفاع وپشتیبانی نیروهای مسلح .  سرتیپ ستاد امیر حاتمی    

وزیر دفاع در پیامی به سردار سلیمانی آورده است:   برادر گرامی، سردار سرتیپ پاسدار غلامرضا سلیمانی
رئیس محترم سازمان بسیج مستضعفین سپاه پاسداران انقلاب اسلامی    سلام علیکم  انتصاب  جنابعالی از سوی فرمانده معظم کل قوا (مدظله العالی ) به سمت رئیس سازمان بسیج مستضعفین سپاه پاسداران انقلاب اسلامی که  نشانگر لیاقت، توانمندی، تعهد و تجارب آن برادر بزرگوار در دوران  حماسه آفرینی دفاع مقدس و پس از آن  در رده‌های مختلف فرماندهی بسیج و سپاه عزیز و مقتدر می‌باشد را تبریک و تهنیت عرض نموده؛ توفیق روزافزون شما را در تحقق اهداف والای نظام مقدس جمهوری اسلامی ایران تحت زعامت داهیانه مقام عظمای ولایت حضرت امام خامنه‌ای عزیز (مدظله العالی ) از درگاه خداوند متعال مسئلت می نمایم.
وزیر دفاع وپشتیبانی نیروهای مسلح . سرتیپ ستاد امیر حاتمی  
انتهای پیام
