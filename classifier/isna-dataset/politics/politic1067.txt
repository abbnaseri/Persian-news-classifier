نامه مجلس به رهبری برای استفاده از صندوق توسعه ملی به‌منظور توسعه پالایشگاه‌ها
رئیس مجلس شورای اسلامی در پاسخ به اخطار نماینده مردم شاهین‌شهر در مجلس گفت: مجلس برای استفاده از ظرفیت صندوق توسعه ملی در راستای صدور مجوز برای توسعه پالایشگاه‌ها به مقام معظم رهبری نامه زده است و منتظر پاسخ است.
به گزارش ایسنا، حسینعلی حاجی‌دلیگانی در جلسه علنی امروز(دوشنبه)مجلس در حین بررسی طرح حمایت از توسعه صنایع پایین‌دستی نفت خام و میعانات گازی با استفاده از سرمایه‌گذاری مردمی در اخطاری بیان کرد: باید از ظرفیت صندوق توسعه ملی در راستای صدور مجوز برای توسعه پالایشگاه‌ها استفاده کرد.
علی لاریجانی رئیس مجلس، در پاسخ به اخطار حاجی دلیگانی بیان کرد: ما برای استفاده از ظرفیت صندوق توسعه ملی برای توسعه پالایشگاه‌ها به مقام معظم رهبری نامه نوشته‌ایم و منتظر پاسخ ایشان هستیم تا در این زمینه تصمیم‌گیری‌های لازم انجام شود.
انتهای پیام
