بازدید ائمه جمعه استان‌های یزد و چهار محال و بختیاری از مجتمع غنی‌سازی نطنز
بیش از ۴۰ تن از ائمه جمعه استان‌های یزد و چهار محال و بختیاری از آخرین دستاوردها، پروژه‌ها و روند فعالیت‌های مجتمع غنی‌سازی سایت هسته‌ای شهید احمدی روشن نطنز بازدید کردند.
به گزارش ایسنا، سازمان انرژی اتمی اعلام کرد: بیش از ۴۰ تن از ائمه جمعه استان‌های یزد و چهار محال و بختیاری با حضور حضرت آیت الله ناصری، نماینده ولی فقیه و امام جمعه یزد در این استان و با همراهی اصغر زارعان، دستیار ویژه معاون رئیس جمهور و رئیس سازمان انرژی اتمی، به نمایندگی از دکتر صالحی، و تنی چند از مدیران صنعت هسته‌ای، روز چهارشنبه ۲۹ خردادماه از آخرین دستاوردها، پروژه‌ها و روند فعالیت‌های مجتمع غنی‌سازی سایت هسته‌ای شهید احمدی روشن نطنز بازدید کردند.
 در این دیدار اصغر زارعان دستیار ویژه رئیس سازمان انرژی اتمی به تشریح اهم اقدامات و فعالیت‌های سازمان انرژی اتمی پرداخت. انتهای پیام
