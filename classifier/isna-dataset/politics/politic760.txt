تسلیت «لاریجانی» در پی درگذشت نماینده مردم نطنز و قمصر در مجلس
رئیس مجلس شورای اسلامی در پیامی درگذشت مرتضی صفاری نطنزی عضو کمیسیون امنیت ملی و سیاست خارجی در مجلس شورای اسلامی را تسلیت گفت.
به گزارش ایسنا، متن پیام علی لاریجانی بدین شرح است:
«بسم الله الرحمن الرحیم
و یبقی وجه ربک ذوالجلال و الاکرام
درگذشت همکار ارجمند و  پرتلاش، جناب آقای دکتر مرتضی صفاری نطنزی، نماینده شریف مردم نطنز و قمصر موجب تاسف و تأثر فراوان گردید.
ایشان از نمایندگان ساعی و توانمند در دوره دهم مجلس شورای اسلامی و عضو کمیسیون امنیت ملی و سیاست خارجی بودند که علاوه بر حضور مستمر در امر قانونگذاری و نظارت، در پیگیری و رسیدگی به مسائل  مردم و حوزه انتخابیه همتی وافر داشتند.
اینجانب ضمن عرض تسلیت ضایعه درگذشت این نماینده خدوم به مردم شریف شهرستانهای نطنز و قمصر و دوستداران و خانواده محترم ایشان، برای آن مرحوم رحمت واسعه الهی و برای بازماندگان،  از درگاه خداوند متعال، صبر و اجر مسألت می کنم.
علی لاریجانی
رئیس مجلس شورای اسلامی»
انتهای پیام
