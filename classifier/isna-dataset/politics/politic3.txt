کمیته انتخابات خانه احزاب راه‌اندازی شد
کمیته انتخابات خانه احزاب ایران با هدف یازدهمین دوره انتخابات مجلس شورای اسلامی راه‌اندازی شد.
محمدعلی تبرایی در گفت‌وگو با ایسنا، با اعلام این خبر اظهار کرد: احمد حکیمی‌پور مسئولیت کمیته انتخابات خانه احزاب ایران را برعهده گرفته است و قرار است برای انتخابات مجلس شورای اسلامی آن را فعال کند.
وی افزود: اولین جلسه کمیته انتخابات با حضور عبدالحسین روح الامینی ریاست خانه احزاب  و رئیس کمیته به‌زودی برگزار می‌شود که اولین دستور کار این کمیته، انتخابات هیات رئیسه است و در گام‌های بعدی دبیر و اعضای کمیته انتخاب می‌شوند.
احمد حکیمی‌پور دبیرکل حزب اراده ملت ایران (حاما) است که از جمله احزاب عضو جریان اصلاح‌طلب خانه احزاب محسوب می‌شود.
انتهای پیام
