دانشکده پهپاد نیروی هوایی ارتش افتتاح شد
دانشکده پهپاد نیروی هوایی ارتش جمهوری اسلامی ایران در پایگاه قیام (کوشک نصرت قم) افتتاح شد.
به گزارش ایسنا، مراسم افتتاح دانشکده پهپاد نیروی هوایی ارتش با حضور امیر سرتیپ محمدحسین دادرس جانشین فرمانده کل ارتش و امیر سرتیپ خلبان عزیز نصیرزاده فرمانده نیروی هوایی ارتش در محل پایگاه هوایی قیام (کوشک نصرت قم) افتتاح شد.
در این مراسم امیر سرتیپ دادرس ضمن بازدید از قسمت‌های مختلف دانشکده پهپاد نیروی هوایی ارتش از جمله، گردان پروازی، گروه نگهداری و بازسازی، روند آموزش خلبانی در این پایگاه را مورد بررسی قرار داد.
بنابر این گزارش، نیروی هوایی ارتش به عنوان اولین نیرو در سطح نیروهای مسلح است که دانشکده تخصصی پهپاد را راه اندازی می‌کند.
دانشکده پهپاد نیروی هوایی ارتش به نام شهید عباس اکبری نامگذاری شده و آماده پذیرش دانشجو از نیروهای چهارگانه ارتش است.
انتهای پیام
