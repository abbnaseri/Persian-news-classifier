برایان هوک برای رایزنی درباره ایران به پاریس خواهد رفت
نماینده ویژه آمریکا در امور ایران با مقامات کشورهای انگلیس، آلمان و فرانسه برای رایزنی درباره ایران دیدار خواهد کرد.
به گزارش ایسنا، به نقل از رویترز، یک دیپلمات ارشد اروپایی و یک منبع دیکر که از موضوع مطلع بودند روز سه‌شنبه گفتند که برایان هوک، نماینده ویژه آمریکا در امور ایران برنامه دارد هفته بعد برای مذاکره درباره ایران با مقامات ارشد انگلیس، فرانسه و آلمان به پاریس برود.
این افراد مطلع که می‌خواستند نامشان فاش نشود همچنین در این باره گفتند که انتظار می‌رود این دیدار روز ۲۷ ژوئن [۶ تیر] انجام شود.
انتهای پیام
