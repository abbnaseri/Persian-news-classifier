قاضی‌پور: میلیاردها میلیارد کالا در بنادر هرمزگان بلاتکلیف است
نماینده مردم ارومیه در مجلس اظهار کرد: میلیاردها میلیارد دلار کالای بخش خصوصی و دولتی در بنادر هرمزگان رسوب کرده و بلاتکلیف هستند. ترخیص کالاهای رسوب شده در این بنادر را تسریع کنید.
به گزارش ایسنا، نادر قاضی پور در جلسه علنی نوبت عصر امروز (دوشنبه) در تذکری شفاهی خطاب به رئیس جمهور گفت: چرا به جلسات مجمع تشخیص مصلحت نظام، شورای عالی مجازی و شورای عالی انقلاب فرهنگی تشریف نمی‌برید؟
نماینده مردم ارومیه در مجلس خطاب به وزیر صمت، جهاد کشاورزی و رئیس جمهور گفت: ترخیص کالاهای رسوب شده در بنادر استان هرمزگان را تسریع کنید. میلیاردها میلیارد دلار کالای بخش خصوصی و دولتی در این بنادر رسوب کرده و بلاتکلیف هستند. اقتصاد کشورمان راکد شده است. این کالاها در اقتصاد کشور نقش دارند. لطفاً هر چه سریع‌تر این کالاها را ترخیص کنید.
انتهای پیام
