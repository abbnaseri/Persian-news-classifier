تاکید عراقچی بر لزوم توقف رفتار مخرب و تحریم‌های آمریکا
معاون سیاسی وزارت امورخارجه در سمینار بین‌المللی «اقدامات قهری یک‌جانبه و آثار آن» که توسط نمایندگی‌های دائم ایران، کوبا و ونزوئلا و با حضور دیپلمات ها، کارشناسان سازمان های بین المللی، پژوهشگران و اصحاب رسانه در وین برگزار شد، بیان کرد: رفتار مخرب آمریکا و تروریسم اقتصادی این کشور علیه ج.ا.ایران باید متوقف شود.
به گزارش ایسنا، وی همچنین تاکید کرد، آمریکا با نقض قطنامه شورای امنیت و اعمال تحریم‌های غیرقانونی و یکجانبه خود، تنها دستاورد دیپلماسی در منطقه ما را در آستانه نابودی قرار داده است. عراقچی افزود، جامعه جهانی باید در مقابل این عادت غلط آمریکا که از قدرت دلار به عنوان یک سلاح علیه دولت‌های مستقل استفاده می‌کند، بایستد. این سمینار با سخنان وزیر امور خارجه ونزوئلا و گزارشگر ویژه اقدامات قهری یکجانبه شورای حقوق بشر سازمان ملل، آغاز به کار کرد.  انتهای پیام
