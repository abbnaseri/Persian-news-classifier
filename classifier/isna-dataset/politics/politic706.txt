فرانسه: خط‌مشی آمریکا در رابطه با ایران را دنبال نمی‌کنیم
یک منبع معتبر در وزارت دفاع فرانسه اظهار کرد که واشگنتن برخلاف آنچه که ادعا می‌کند، به دنبال مذاکره با ایران نیست.
به گزارش ایسنا، یک منبع "معتبر" در وزارت دفاع فرانسه در گفت‌وگویی با خبرگزاری سی‌ان‌ان با رد ادعای آمریکایی‌ها برای مذاکره با ایران گفت: برخلاف آنچه که دونالد ترامپ ادعا می‌کند، هیچ مدرکی وجود ندارد که نشان دهد آن‌ها واقعاً مایل به مذاکره با ایرانیان هستند.
این منبع وزارت دفاع فرانسه در پاسخ به سوال خبرنگار که درباره احتمال پیوستن فرانسه به ائتلاف ضدایرانی آمریکا می‌پرسید، تصریح کرد: با اینکه فرانسه و آمریکا شرکای خوبی برای یکدیگر هستند اما پاریس لزوماً از خط‌مشی آمریکا در رابطه با تهران پیروی نخواهد کرد.
وی در این رابطه افزود: ما اهداف و منافع خودمان را دنبال می‌کنیم.
انتهای پیام
