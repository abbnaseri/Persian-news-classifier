اذعان رسانه محبوب ترامپ به اقتدار نظامی ایران
رسانه اصلی حامی جمهوری‌خواهان آمریکا و رسانه محبوب دونالد ترامپ که اغلب مواضعی ضد ایرانی دارد، در یادداشتی به اقتدار نظامی ایران و تبدیل شدن آن به یکی از پیشگامان منطقه اذعان کرد. 
به گزارش ایسنا، فاکس نیوزبه نقل از میگوئل میراندا، تحلیل‌گر فناوری نظامی در آسیا درباره اقتدار تسلیحاتی ایران نوشت: از سال ۱۹۹۰ تاکنون، صنعت نظامی ایران پیش‌رفت‌های مداومی در بخش‌های بخصوصی داشته و اکنون در کنار اسرائیل و ترکیه در زمینه سامانه‌های بدون سرنشین، تسلیحات کوچک و سبک، توپخانه و موشک‌های بالستیک و دیگر جنگ‌افزارهای هدایت‌شونده، «پیشتاز منطقه‌ای است».
میراندا در ادامه گفت: ایران اعلام کرده است که می‌تواند بیش از ده‌ها موشک بالستیک زمینی کوتاه‌برد را به بیرون از مرزهایش پرتاب کند. نوآوری‌های اخیر شامل یک موشک کروز است که طراحی به سبک شوروی داشته و بردی بالغ بر ۱۲۰۰ مایل دارد.
وی افزود: توان ایران در زمینه فناوری موشکی و ساخت این [موشک‌ها] پیش‌رفته تر از هر کشور عربی است. ایران توانایی تولید انبوه موشک‌های ضد هوایی کوتاه‌برد، میان‌برد و برد بلند بر اساس مدل‌های مهندسی معکوس چینی، روسی و آمریکایی را دارد. گفته می‌شود که بخش زیادی از انبار [تسلیحاتی] ایران بومی است که بدون کمکی از بیرون ساخته می‌شود.
میراندا تاکید کرد که پهپادهای ایرانی «روایت دیگری از موفقیت» ایران است. وی همچنین گفت که ایران از طریق به دست آوردن پهپادهای خسارت‌دیده آمریکایی در جنگ طولانی افغانستان توانست آن‌ها را برای مهندسی معکوس آنالیر کند.
انتهای پیام
