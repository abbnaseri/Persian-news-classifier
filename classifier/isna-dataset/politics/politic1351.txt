واکنش ترامپ به سرنگونی پهپاد آمریکا توسط سپاه
رئیس‌جمهور ایالات متحده آمریکا در حساب کاربری خود در توئیتر نوشت: ایران اشتباه بزرگی انجام داد.
به گزارش ایسنا، دونالد ترامپ امروز (پنجشنبه) چند ساعت بعد از اینکه سپاه از سرنگونی یک فروند پهپاد جاسوسی آمریکا در مرز هوایی ایران خبر داده بود، در صفحه رسمی خود در توئیتر نوشت: ایران اشتباه بزرگی مرتکب شده است.
ایران ساعاتی پیش یک پهپاد جاسوسی آمریکایی را در مرز هوایی کشورمان در جنوب هرمزگان هدف قرار داد و سرنگون کرد.
چندی است که آمریکا با اقدامات خود منجر به افزایش تنش‌ها در منطقه شده است. ترامپ به‌تازگی نیز با اعزام هزار نیروی جدید به منطقه موافقت کرده است. این در حالی است که بسیاری هشدار می‌دهند اقدامات تحریک‌آمیز واشنگتن می‌تواند به وقوع یک درگیری ناخواسته با پیامدهای فاجعه‌آمیز منجر شود.
گفته می‌شود کاخ سفید هم‌اکنون جلسه‌ای را با حضور دونالد ترامپ و مایک پمپئو وزیر امور خارجه آمریکا برای بررسی این حادثه برگزار کرده است.
انتهای پیام
