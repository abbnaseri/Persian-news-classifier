«انتخابات» محور اصلی ندای ایرانیان
انتخابات مجلس شورای اسلامی همچنان محور بحث‌های شورای سیاست‌گذاری حزب ندای ایرانیان است.
به گزارش ایسنا، جلسه شورای سیاست‌گذاری حزب ندای ایرانیان با حضور اعضای این شورا و به ریاست صادق خرازی دبیرکل برگزار شد، مرور اخبار، بررسی و تحلیل فضای انتخاباتی کشور از محورهای مهم این جلسه بود. اعضای شورای سیاست گذاری در این جلسه نظرات و تحلیل‌های خود را در خصوص بررسی عناصر استراتژیک و تاکتیکی انتخابات مجلس شورای اسلامی، تحلیل فضای سیاسی کشور، سبد شناسی رأی، پایگاه اجتماعی، چگونگی بسیج سیاسی، بررسی مطالبات مردمی و... را  بیان کردند. در این جلسه مقرر شد، کمیسیون‌های تخصصی حزب ندای ایرانیان با دعوت از کمیسیون‌های مجلس شورای اسلامی و برگزاری نشست‌های عمومی و تخصصی با هدف آسیب‌شناسی، نقد، بررسی و آگاهی‌بخشی عمومی، به بررسی دقیق و ارزیابی عملکرد این کمیسیون ها بپردازند. تبادل‌نظر در مورد عملکرد دولت از دیگر مباحثی بود که در این جلسه مطرح شد، ادامه مباحث مربوط به این دستور به جلسه آینده شورای سیاست‌گذاری در هفته آینده موکول شد.  انتهای پیام
