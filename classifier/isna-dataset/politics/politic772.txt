هزار نفر در زندان بروجرد در حبس هستند
رئیس دادگستری بروجرد گفت: یک‎هزار زندانی در زندان شهرستان حبس هستند.
به گزارش ایسنا، حمیدرضا بوالحسنی در جمع خبرنگاران، اظهار کرد: یک‎هزار زندانی در زندان بروجرد حبس هستند که از این تعداد ۵۱۰ نفر محکوم و دوران حبس را می‌گذرانند و ۴۰۰ نفر نیز متهم که منتظر اجرای حکم و ۹۰ نفر نیز با قرار باز آزاد هستند.

وی تصریح کرد: ۱۲۰ زندانی نیز با اشتغال به کار بیرون از زندان حبس خود را می‌گذرانند که ۶ نفر آنان بانوان هستند.

رئیس دادگستری بروجرد با بیان اینکه ۲۷ زندانی زن نیز در زندان زنان بروجرد هستند، افزود: از یک‎هزار زندانی ۴۳۰ نفر به دلیل سرقت و بقیه به علت جرایم موادمخدر در زندان هستند.

بوالحسنی خاطرنشان کرد: در سال ۹۷ و در راستای اجرای عفو ۲۲ بهمن ۵۷۰ زندانی مشمول آزادی و تخفیف مجازات شدند که ۲۵۲ نفر آزاد و بقیه مشمول تخفیف مجازات شدند.

وی با اشاره آرشیو الکترونیکی پرونده‌ها، اضافه کرد: تاکنون ۴۱۸ هزار و ۶۳۷ فقره پرونده قضائی در آرشیو الکترونیکی دادگستری ثبت شده است.
 انتهای پیام
