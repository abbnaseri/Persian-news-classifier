قربانزاده، مدیر پروژه تنقیح قوانین کشور شد
با حکم میرمحمد صادقی، معاون قوانین مجلس؛ حسین قربانزاده به جانشینی از وی، مدیر پروژه تنقیح قوانین و مقررات کشور شد.
به گزارش ایسنا، پیرو امضا تفاهمنامه ملی تنقیح قوانین و مقررات از سوی معاونت‌های قوانین و حقوقی سه قوه در مجلس، با ابلاغ معاون قوانین مجلس، حسین قربان‌زاده دانش آموخته دکتری حقوق از دانشگاه شهید بهشتی و عضو شورای راهبردی تنقیح قوانین به سمت مشاور معاون قوانین و مدیر پروژه تنقیح قوانین و مقررات کشور منصوب شد.
متن کامل حکم ایشان بدین شرح است:
«جناب آقای دکتر قربانزاده
با عنایت به تجارب و تخصص جنابعالی، به موجب این ابلاغ به عنوان مشاور و مدیر پروژه تنقیح قوانین کشور منصوب می شوید.
تا به نمایندگی از اینجانب ضمن وقت گذاری مکفی بر کلیه امور مربوطه از جمله عملکرد گروه‌های کارشناسی، ناظران، نمایندگان ادوار، برون‌سپاری‌ها، برگزاری جلسات شورای راهبردی و هیات مشاورین و غیره نظارت کنید به طوری که پروژه مهم تنقیح قوانین در سریع‌ترین زمان با بالاترین کیفیت به سرانجام رضایت بخشی برسد.
توفیق شما را در انجام امور محوله از درگاه ایزد منان مسالت دارم.
حسین میرمحمد صادقی»
انتهای پیام
