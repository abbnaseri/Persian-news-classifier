مخالفت مجلس با ریاست «فرهاد تجری» بر کمیسیون اصل ۹۰
نمایندگان مجلس شورای اسلامی با ریاست فرهاد تجری بر کمیسیون اصل نودم قانون اساسی مخالفت کردند.
به گزارش ایسنا، در جلسه علنی امروز مجلس، فرهاد تجری از سوی هیأت رئیسه مجلس شورای اسلامی برای ریاست کمیسیون اصل نودم قانون اساسی معرفی شد. در نهایت از ۱۸۱ رأی اخذ شده، وی با کسب ۸۱ رأی نتوانست رئیس کمیسیون اصل ۹۰ مجلس شود.
علی لاریجانی،‌ رئیس مجلس بیان کرد: از ۱۸۱ آرای اخذ شده، آقای تجری ۸۱ رأی کسب کرده و نمی‌تواند رئیس کمیسیون اصل ۹۰ قانون اساسی شود و لذا هیأت رئیسه باید فرد دیگری را معرفی کند.
انتهای پیام
