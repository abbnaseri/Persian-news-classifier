ابراز نگرانی نخست‌وزیر نروژ از افزایش تنش‌ها در خلیج فارس
نخست‌وزیر نروژ در پی افزایش تنش‌های میان ایران و آمریکا، خواستار خویشتن‌درای طرفین شد.
به گزارش ایسنا، ارنا سولبرگ، نخست‌وزیر نروژ در مطلبی که برای روزنامه وردنز گنگ نوشته، با ابراز نگرانی از افزایش تنش‌ها میان ایران و آمریکا گفت: من از طرفین می‌خواهم که از خود خویشتن‌داری نشان دهند و از هر اقدامی که می‌تواند به افزایش تنش‌ها منجر شود، خودداری کنند.
وی در رابطه با حمله به دو نفتکش در دریای عمان هم تصریح کرد: حمله به دو کشتی در دریای عمان در ماه ژوئن و به چهار کشتی دیگر در بندر فیجره در ماه مه غیرقابل‌قبول بوده و تنها باعث افزایش تنش‌ها در منطقه شده است.
انتهای پیام
