دانشگاه‌ها در شرایط تحریم صنایع را دانش بنیان می‌کنند


وزیر راه و شهرسازی با تاکید بر اینکه دانشگاه‌ها نقش بسیار مهمی در دوران تحریم بر عهده دارند، اظهار کرد: اگر پژوهش‌های دانشگاهی به سمت مسئله محوری حرکت کنند، در آن صورت دانشگاه‌ها می‌توانند نقش بسیار مهمی در دوران تحریم ایفا نمایند.


محمد اسلامی در گفت‌و گو با ایسنا، درباره نقش دانشگاه‌ها و مراکز علمی در شرایط تحریم اظهار کرد: دانشگاه‌ها اساساً نقش مؤثری در مسئله یابی، دغدغه یابی و رفع دغدغه‌های جامعه و همچنین ارائه راه حل برای مسائل مختلف دارند.
وی با تاکید بر اهمیت مشارکت دانشگاه‌ها با دولت در دوران تحریم گفت: اگر پژوهش‌های دانشگاهی و مراکز علمی مسئله محور باشند، دانشگاه‌ها می‌توانند نقش بسیار مهمی در دوران تحریم ایفا کنند.
وزیر راه و شهرسازی خاطر نشان کرد: دانشگاه‌ها می‌توانند با مشارکت با بخش‌های مختلف صنعتی، صنایع را به سمت دانش بنیان شدن سوق دهند و این کار در نهایت صنعت کشور را از وابستگی به خارج بی نیاز و به سمت خودکفایی هدایت می‌کنند.
انتهای پیام
