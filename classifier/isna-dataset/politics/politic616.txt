راه اندازی مجتمع قضایی نیروهای مسلح در شرق استان تهران
رییس سازمان قضایی نیروهای مسلح استان تهران از راه اندازی مجتمع قضایی نیروهای مسلح در شرق استان تهران خبر داد.
به گزارش ایسنا ، حجت الاسلام عباسعلی فراتی در سخنرانی پیش از خطبه‌های نماز جمعه این هفته شهرستان ورامین اظهار کرد: مظلومیت نظام جمهوری اسلامی ایران طی ۴۰ سال کاملاً مشخص است در ۸ سال جنگ تحمیلی و تحریم ها قبل از جنگ و هم اکنون نیز مظلومیت ملت ما را نشان داده است.
وی با بیان این‌که« نقشی که شهدای ۱۵ خرداد دشت ورامین در انقلاب داشتند بسیار مهم بوده است» افزود: شهادت بهشتی و ۷۲ تن از نمایندگان و وزرا و مسئولین نیز با مظلومیت هر چه تمام تر رخ داد و امام در این خصوص گفت برای شهادت شهید بهشتی متاثر و متاسفم ولی تاسف من برای مظلومیت شهید بهشتی است که شهادتش در برابر مظلومیتش ناچیز است و این مظلومیت را شیعه در طول تاریخ داشته است.
وی با اشاره به این‌که «وقتی پهپاد امریکایی توسط جوانان ایران سرنگون می شود اقتدار نظامی به منصه ظهور گذاشته می‌شود» گفت: این اقتدار نظامی همچنان ادامه خواهد داشت.
رییس سازمان قضایی نیروهای مسلح استان تهران اظهار کرد: مظلومیت ها زیادی در زندگی امام صادق(ع) وجود داشته است چنانچه ایشان در یکی از سخنرانی ها یی که در سفر حج و در ۲۰ سالگی داشتند و در منا وقتی به مدینه بر می گردم هشام دستور جلب امام محمد باقر و امام صادق را صادر می کنند و اینها مظلومانه بازداشت می شوند مظلومیت امام صادق در اینجا خود را نشان می دهد که در مدینه منزل امام صادق را به اتش می کشند و برای مظلومیت تشیع امام صادق از اتش عبور می کند و می‌فرماید من فرزند ابراهیم هستم و از اتش عبور می‌کنم و مشکلی برای من پیش نمی اید.
وی در ادامه از راه اندازی مجتمع قضایی نیروهای مسلح در شرق استان تهران نیز خبر داد و بیان داشت: در نظر داریم دسترسی مردم به نیروهای مسلح آسان‌تر شود و این کار با پیگیری فرماندهی انتظامی شرق استان تهران سردار عبدالرضا ناظری صورت گرفته و در تلاش هستیم در شرق تهران این تشکیلات راه‌اندازی شود.
انتهای پیام
