ظریف: مرحوم صفاری در دوران خدمت در وزارت خارجه، منشأ خدمات بسیاری شدند
وزیر خارجه کشورمان درگذشت دکتر صفاری، از دپیلمات‌های وزارت خارجه و نماینده مردم نطنز و بادرود در مجلس شورای اسلامی را تسلیت گفت.
به گزارش ایسنا، متن پیام محمد جواد ظریف بدین شرح است:
انا لله و انا الیه راجعون
خبر درگذشت همکار گرانقدر وزارت امور خارجه و نماینده مردم شریف نطنز و بادرود در مجلس شورای اسلامی موجب تاثر و تالم عمیق اینجانب و همکاران ایشان در وزارت امور خارجه شد.
مرحوم دکتر صفاری از دیپلمات ها و سفرای خدوم، پرتلاش و موفق دستگاه دیپلماسی بودند که در دوران خدمت در وزارت امور خارجه منشأ خدمات و تلاش های بسیاری در حوزه سیاست خارجی شدند.
این ضایعه غم انگیز را به خانواده آن مرحوم، مردم حوزه انتخابیه و همچنین همکاران ایشان در مجلس شورای اسلامی و وزارت امور خارجه تسلیت می گویم و از درگاه خداوند سبحان برای آن مرحوم غفران الهی و برای بازماندگان صبر و اجر مسئلت می نمایم.
محمدجواد ظریف
وزیر امور خارجه
