ممنوعیت خروج آب از تالاب بین‌المللی آلاگل
دادستان عمومی و انقلاب گرگان در حاشیه بازدید از تالاب بین‌الملی آلاگل، خروج آب از این تالاب را ممنوع کرد.
به گزارش ایسنا، حجت الاسلام سیدرضا سیدحسینی صبح امروز -پنج شنبه- در حاشیه بازدید از تالاب بین الملی آلاگل، اظهار کرد: برای حفظ گونه‌های جانوری و جلوگیری از به خطر افتادن حیات پرندگان، خروج آب از تالاب بین‌المللی آلاگل ممنوع است و با کسانی که خلاف این دستور عمل کنند برخورد می شود.
گفتنی است، در این بازدید مسئولان محیط زیست از دغدغه ها و مشکلات‌شان گفتند و از دادستانی کمک خواستند.
چندی پیش فعالان زیست محیطی از خروج آب تالاب آلاگل برای مصارف کشاورزی که حیات جانداران این تالاب را به خطر انداخته بود به دادستانی گزارش کرده بودند.
بر اساس این گزارش، دادستان کل گلستان و معاونان او به همراه مسئولان محیط زیست استان از  سه تالاب بین المللی آلاگل، آلماگل و آجی گل بازدید کردند.
انتهای پیام
