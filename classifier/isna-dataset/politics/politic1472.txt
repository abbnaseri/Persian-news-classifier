اعدام سه متجاوز به عنف در زندان مرکزی بندرعباس
رئیس‌کل دادگستری استان هرمزگان با هشدار به اخلالگران در نظم و امنیت عمومی و تهدیدکنندگان حیثیت و ناموس مردم اعلام کرد: حکم اعدام سه متجاوز به عنف که پس از ربایش یک زن در بندرعباس به طرز وحشیانه‌ای به او تجاوز کرده بودند، اجرا شد.
به گزارش ایسنا، علی صالحی در جمع خبرنگاران اظهار کرد: سه متجاوز به عنف صبح امروز در زندان مرکزی بندرعباس به دار مجازات آویخته شدند.
وی با هشدار به اخلال گران در نظم و امنیت عمومی و تهدیدکنندگان حیثیت و ناموس مردم خاطرنشان کرد: افرادی که سودای چنین جرایم شیطانی را در سر می‌پرورانند، آگاه باشند و بدانند که دستگاه قضائی استان هرمزگان قاطعانه با آن‌ها برخورد می‌کند و مجازات این‌گونه افراد مانند این سه متجاوز به عنف، صریح و بدون اغماض خواهد بود.
 انتهای پیام
