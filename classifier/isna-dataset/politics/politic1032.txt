موسوی: مدیریتی که در سپاه وجود دارد در سه قوه نیز مورد توجه باشد
نماینده مردم یزد در مجلس شورای اسلامی با بیان این که نظم موجود در سپاه موجب شد تا پهپاد جاسوسی سرنگون شود گفت: چرا این نظم در امور سه قوه وجود ندارد؟
به گزارش ایسنا، سید ابوالفضل موسوی بیوکی نماینده مردم یزد در مجلس شورای اسلامی در نطق میان دستور جلسه علنی امروز مجلس ضمن گرامی داشت سالگرد شهادت آیت الله شهید بهشتی گفت: مردم از من خواسته‌اند مطالبات آنها را مطرح کنم وضعیت معیشت مردم خوب نیست مردم با سختی زندگی می‌کنند. آنها از مجلس، دولت و قوه قضائیه انتظار دارند بیش از وضعیت فعلی به معیشت آنها رسیدگی کنند. مسؤولان به نظم در مدیریت و رفتار خود توجه کند مردم سختی را تحمل می‌کند ولی آشفتگی در مدیریت و عدم عدالت را تحمل نمی‌کنند. از رئیس قوه قضائیه تشکر می‌کنم که در برقراری عدالت و در ایجاد شفاف سازی قدم‌های مثبتی برداشته‌اند و این موضوع را از خود آغاز کردند.
وی با تاکید بر این که مردم مقاومت می‌کنند ولی عدم وحدت را نمی‌پذیرند بر لزوم اهتمام به موضوع وحدت در میان مسؤولان تاکید کرد و گفت: امیدوارم در مدت باقی مانده که زمان وکالت ما در مجلس ادامه دارد جلساتی را برای رسیدگی به وضع معیشت مردم داشته باشیم. از هیئت رئیسه می‌خواهم که زمینه برگزاری این جلسات را فراهم کند. مردم در اظهاراتشان از نیروهای دفاعی قدردانی می‌کردند و می‌گفتند که چگونه است در ارتش و سپاه این نظم به خوبی برقرار است آنها توانستند هواپیمای جاسوسی سرنگونی کنند نه تنها به خوبی این کار را انجام دادند بلکه هواپیمای با سرنشین را از هواپیمای بی سرنشین تمیز دادند. پس چگونه است در مابقی امور سه قوه این نظم وجود ندارد؟ امیدوارم این نظم در امور مورد اهتمام مسؤولان قرار گیرد.
نماینده مردم یزد در مجلس شورای اسلامی اظهار کرد: از دولت می‌خواهم سهم یزد در اعتبارات را مورد توجه قرار دهد این برگه‌ای که میان نمایندگان توزیع شده است در خصوص طرح آمایش یزد است از سازمان مدیریت درخواست دارم تا در زمان باقی مانده برای ثبت نام نمایندگان بتوانند طرح آمایش استان‌ها را در مراجع ذی‌ربط به تصویب برساند. طرح آمایش یزد بر روی سایت قرار دارد تا مردم و نخبگان مردم یزد در باره آنها اظهار نظر کند در این برشی که در دست شما نمایندگان است قابلیت‌های استان یزد را تشریح کردیم.
موسوی با اشاره به ظرفیت‌های استان یزد بیان کرد: یزد دومین شهر تاریخی جهان، اولین شهری که ثبت میراث جهانی رسید دارای جایگاه مناسب در شاخصه‌های توسعه انسانی، رتبه سوم در سهولت فضای کسب و کار رتبه سوم در گردشگری، رتبه چهارم در صنعت و معدن و رتبه دوم در معدن را به خود اختصاص داده است. این استان قابلیت‌های زیادی در بخش زیرساختها، سرمایه‌های انسانی، تاامین منابع مالی نهادهای پشتیبان و فرهنگ و توسعه دارد با وجود این قابلیت‌ها و امکانات چاره‌ای به جز این نداریم که یزد در مسیر تحول دیجیتالی و تبدیل شدن به شهر هوشمند قرار دهیم.
وی در پایان اضافه کرد: ما سالانه بیشتر از ۸۰۰ نفر در آی سی تی فارغ التحصیل داریم این شرایط ما را وا می‌دارد که به سوی برنامه محور حرکت کنیم سازمان مدیریت باید این موضوع را مورد توجه قرار دهد تا تمامی استان‌ها دارای برنامه باشند تا به موجب آن نماینده هر استان بتواند برنامه خود براساس برنامه آمایشی پایه ریزی کند. به تصویب طرح آمایش در فاصله زمانی موجود تا ثبت نام نمایندگان توجه شود.
انتهای پیام


