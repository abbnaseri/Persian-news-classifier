توضیحات وزارت اطلاعات درباره خبر منتشر شده درباره نفوذ در وزارت نفت
در پی خبر برخی رسانه‌ها به نقل از دو تن از نمایندگان مجلس مبنی بر نفوذ در وزارت نفت به واسطه ارتباطات یک خانم با تعدادی از مدیران این وزارت‌خانه، یک مقام آگاه در وزارت اطلاعات اعلام کرد: محتوای پرونده‌های امنیتی صرفا در اختیار مراجع ذی صلاح قضایی قرار می‌گیرد.
به گزارش ایسنا، در پی انتشار خبری در برخی رسانه ها به نقل از دو تن از نمایندگان مجلس شورای اسلامی مبنی بر نفوذ در وزارت نفت، به واسطه ارتباطات یک خانم با تعدادی از مدیران  وزارت نفت با هدف اختلال و تصمیم سازی در جهت خواسته های دشمن، یک مقام آگاه در وزارت اطلاعات ضمن نادرست خواندن خبر مذکور اظهارکرد: محتوای پرونده‌های امنیتی صرفا در اختیار مراجع ذی صلاح قضایی قرار می‌گیرد و بیان اتهاماتی از این دست توسط هر فرد یا مرجع دیگری فاقد اعتبار می باشد .
انتهای پیام
