سخنگوی دولت: تصمیم دولت برای تأمین کالاهای اساسی، تا پایان سال تغییر نمی‌کند
سخنگوی دولت تاکید کرد که تا پایان سال ۹۸، هیچ تغییری در تصمیم دولت در رابطه با تأمین کالاهای اساسی و نرخ ارز صورت نمی‌گیرد.
به گزارش ایسنا، علی ربیعی در حساب کاربری خود در توئیتر نوشت: «این‌روزها، برخی گمانه‌زنی‌های اقتصادی، به التهاب بازار دامن می‌زند. تا پایان سال ۹۸، هیچ تغییری در تصمیم دولت در رابطه با تأمین کالاهای اساسی و نرخ ارز صورت نخواهد گرفت. تأمین برخی از کالاها به سیاق قبل ادامه می‌یابد.»
انتهای پیام
