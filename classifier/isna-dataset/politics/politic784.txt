بازدید اعضای کمیسیون امنیت ملی از لاشه پهپاد آمریکایی/از سپاه قدردانی شد
سخنگوی کمیسیون امنیت ملی و سیاست خارجی مجلس از جلسه امروز این کمیسیون با فرمانده هوافضای سپاه و همچنین دیدار از بقایا و لاشه پهپاد جاسوسی گلوبال هاوک آمریکا خبر داد.
سیدحسین نقوی حسینی در گفت‌وگو با ایسنا اظهار کرد: تعدادی از اعضای کمیسیون امنیت ملی و سیاست خارجی مجلس امروز در نشستی با فرمانده و معاونان سازمان هوافضای سپاه شرکت کرده و ضمن اعلام حمایت از هوافضای سپاه، از اقدام شجاعانه آنها در سرنگونی پهپاد جاسوسی آمریکا قدردانی کردند.
وی گفت که در این جلسه سردار حاجی‌زاده فرمانده هوافضای سپاه توضیحاتی درباره نحوه سرنگونی پهپاد جاسوسی آمریکا ارائه کرد و ابعاد مختلف این موضوع را تشریح نمود.
به گفته نقوی حسینی، بعد از این جلسه اعضای کمیسیون از بقایای پهپاد جاسوسی بازدید کردند.
چند روز گذشته پهپاد جاسوسی آمریکا توسط نیروهای سپاه به دلیل تجاوز به حریم هوایی کشورمان سرنگون شد.
انتهای پیام
