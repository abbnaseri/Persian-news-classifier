قانون تشکیل منطقه آزادتجاری بین ایران و اتحادیه اقتصادی اوراسیا تصویب شد
معاون پارلمانی رئیس جمهور گفت: قانون موافقتنامه موقت تشکیل منطقه آزاد تجاری بین جمهوری اسلامی ایران و اتحادیه اقتصادی اوراسیا تصویب شد.
به گزارش ایسنا، حسینعلی امیری با اعلام این خبر افزود: این موافقتنامه که با عضویت جمهوری اسلامی ایران و اتحادیه اقتصادی اوراسیا و کشورهای ارمنستان، بلاروس، قزاقستان، قرقیزستان و فدراسیون روسیه تشکیل می‌شود و هدف آن توسعه تجارت چندجانبه و روابط اقتصادی و تسهیل تجارت کالا میان دولت‌های عضو از جمله کاهش و حذف موانع تعرفه‌ای و غیر تعرفه‌ای است.
معاون پارلمانی رئیس جمهور از جمله امتیازات این موافقتنامه را تشکیل منطقه آزاد تجاری با توافق دولت‌های عضو بر اساس استانداردهای بین المللی دانست.
وی افزود: اجرای این موافقتنامه در روابط اقتصادی میان کشورهای عضو در منطقه آزاد تجاری، توسعه و در جهت رونق اقتصادی مؤثر خواهد بود.
انتهای پیام
