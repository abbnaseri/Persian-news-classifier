یادمان شهدای هفت تیر برگزار شد
عصر امروز (جمعه) مراسم بزرگداشت شهادت آیت‌الله دکتر بهشتی و اعضای دفتر حزب جمهوری اسلامی ایران، برگزار شد.
به گزارش ایسنا، مراسم بزرگداشت شهادت آیت الله دکتر بهشتی و دیگر اعضای دفتر حزب جمهوری اسلامی ایران، عصر امروز (جمعه هفتم تیر) در محل یادمان شهدای هفتم تیر برگزار شد.  در این برنامه که با حضور خانواده‌های شهدای حادثه هفتم تیر برگزار می‌شود، رئیس سازمان تبلیغات اسلامی، حجت‌الاسلام و المسلمین محمد قمی و حسن رحیم‌پور ازغدی سخنرانی خواهند کرد.  این بزرگداشت با مشارکت سازمان اوج، بنیاد فرهنگی خاتم‌الاوصیاء (عج)، سازمان تبلیغات اسلامی و شورای هماهنگی تبلیغات اسلامی برگزار شده است.  انفجار دفتر مرکزی حزب جمهوری اسلامی در تاریخ هفتم تیر ۱۳۶۰ منجر به شهادت آیت‌الله بهشتی دبیرکل حزب و ۷۲ تن از یاران امام خمینی (ره) شد.  انتهای پیام
