باید اعتماد از دست رفته جامعه را برگردانیم
معاون سیاسی وزارت کشور بر نقش موثر  دانشگاه ها در افزایش تاب آوری مردم در شرایط تحریم اشاره کرد و گفت:باید اعتماد از دست رفته جامعه را برگردانیم.
به گزارش ایسنا،  جمال عرف در نشست روسای دانشگاه ها و مراکز پژوهشی و پارک‌های فناوری کشور که امروز(دوشنبه)در دانشگاه الزهرا برگزار شد، گفت: از سال ۱۳۹۸ چند حادثه بزرگ در کشور شروع شد و ادامه دارد که یکی از مسائل شناسایی تحریم و برسی نقاط آسیب پذیر در جامعه است، با وجود ظاهر بیرونی تحریم که جنبه سیاسی دارد هدف از تحریم بحث اجتماعی و تحت فشار قرار دادن مردم آن جامعه است تا با فشار از پایین دولتمردان تسلیم خواست آنها شوند. معاون وزیر کشور بر ضرورت افزایش تاب آوری ملی در شرایط تحریم اشاره  و تاکید کرد: بخش زیادی از جامعه ۸۰ میلیونی این در جریان هستند که دولت در برجام همه تعهدات خود را انجام داد، یکی از کارهایی که دانشگاه‌ها باید انجام می‌دهند مشروع سازی مقاومت در برابر راین تحریم ها است، این در حالی است که همه تلاش می‌کنند اعلام کنند مقصر نقض تحریم ما هستیم. وی گفت: ما در حوزه تحریم یک سال تحمل کردیم و ایستادگی کردیم، تا به نقض برجام متهم نشویم و حقانیت جمهوری اسلامی اثبات شود. و منطق امروز ما کاهش تعهد در برابر کاهش تعهد است و این منطق باید در دانشگاه‌ها مشروع سازی و برای جامعه اعلام شوند.
معاون وزیر کشور گقت: ما باید استراتژی مقاومت را برای افکار عمومی مشروع و تاب مردم را بیشتر کنیم که البته این تاب آوری یک بعد ساختاری دارد و در زمان جنگ اقتصادی نمی شود با سازکار عادی کار رو انجام داد باید مدیریت بحران داشته باشیم که این به ساختارهای کشور مرتبط است. به گفته وی، بعد دیگر گفتمانی است و ما باید در عرصه گفتمانی نیز دال های مرکزی و شناوری استراتژی مقاومت را شناور کنیم و بر اساس چارچوب کلی گفتمانی را ایجاد کنیم. دانشگاههای نا باید بتوانند گفتمان مشروع کوتاه را تولید و به جامعه ارائه دهد تا تاب جامعه افزایش یابد. بعد سوم نیز رفتاری است، یکی از مشکلات ما در این حوزه اعتماد نهادی است‌. آمار نشان می‌دهد اعتماد مردم کاهش یافته باید با رفتارهای شفاف این اعتماد از دست رفته را برگردانیم و این با تجدید در رفتارها و شفافیت امکان پذیر است.
وی گفت : سال ۹۸ یکی از مهم ترین رخدادهای ملی یعنی برگزاری انتخابات مجلس شورای اسلامی را داریم ما از ابتدا چهار رکن مشارکت، سلامت، امنیت و رقابت را برای انتخابات قائل بودیم آنچه که به دانشگاه می شود مرتبط داد موضوع مشارکت است که با توجه به شرایط و فشارهای اقتصادی مشارکت آنچنان که باید مد نظر نیست دانشگاه ها می توانند در این زمینه کمک کننده باشند تا میانگین مشارکت در این دوره افزایش یابد.
عرف گفت: میانگین انتخابات ۱۰ دوره اخیر نشان میدهد میزان مشارکت در صندوق های رای  بیش تر از ۶۰ درصد بوده است و کمترین مشارکت در دوره هفتم با ۵۲ درصد و بیشترین در مجلس پنجم با ۷۲ درصد بوده است.
وی بر اهمیت حضور مردم در صندوق رای اشاره کرد و افزود: برخی تلاش دارند این صندوق ضعیف باشد باید این امر را تقویت کرد و قدرت اجتماعی را در صندوق ببینیم.
انتهای پیام
