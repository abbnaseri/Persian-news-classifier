مستثنی شدن خانه‌های سازمانی فرودگاه‌ها از قانون واگذاری
دولت با توقف فروش خانه‌های سازمانی فرودگاه‌ها و خانه‌های سازمانی واقع در ایستگاه‌های ارتباطی، کمک ناوبری و رادیویی هواپیمایی کشوری موافقت کرد.
به گزارش ایسنا، با تصویب هیئت وزیران در جلسه ۲۹ خرداد ۱۳۹۸، خانه‌های سازمانی فرودگاه ها و خانه های سازمانی واقع در ایستگاه های ارتباطی، کمک ناوبری و رادیویی هواپیمایی کشوری از شمول ماده (۸) قانون ساماندهی و حمایت از تولید و عرضه مسکن مبنی بر واگذاری ملک مستثنی شدند.
گفتنی است، طبق ماده (۸) قانون ساماندهی و حمایت از تولید و عرضه مسکن مقرر شده است "کلیه وزارتخانه‌ها، موسسات دولتی و ... مکلفند خانه های سازمانی در مالکیت خود را پس از پایان مدت اجاره استفاده کنندگان فعلی حسب آیین نامه مربوطه به فروش رسانده و وجوه حاصل را به حسابی که به وسیله خزانه داری کل کشور در بانک مرکزی جمهوری اسلامی ایران افتتاح می شود واریز نمایند."
انتهای پیام
