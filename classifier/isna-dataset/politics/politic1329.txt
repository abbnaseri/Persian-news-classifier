ظریف: به سازمان ملل شکایت می‌کنیم
وزیر امور خارجه ایران عصر پنچشنبه در صفحه خود در توئیتر، به تعرض یک فروند پهپاد متجاوز آمریکایی به فضای سرزمینی ایران واکنش نشان داد. 
به گزارش ایسنا، وزیر امورخارجه کشورمان در صفحه توئیتر خود در این ارتباط نوشت: «ایالات متحده علیه ایران تروریسم اقتصادی به راه انداخته، علیه ما اقدامات پنهانی انجام داده و اکنون به قلمرو ما دست‌درازی کرده است. ما به دنبال جنگ نیستیم ولی غیورانه از آسمان، زمین و آب‌های خود دفاع خواهیم کرد. ما این تجاوزگری جدید را به ملل متحد خواهیم برد و نشان خواهیم داد که ایالات متحده درباره آب‌های بین‌المللی دروغ می‌گوید.»
انتهای پیام
