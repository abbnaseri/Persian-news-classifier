اعتراض اسپانیا به انگلیس در توقیف نفتکش ایرانی
توقیف غیر قانونی نفتکش ایرانی از سوی نیروی دریایی بریتانیا در تنگه جبل الطارق، جدا از اعتراض ایران، یک مناقشه دیپلماتیک دیگر را هم رقم زده است.
به گزارش ایسنا، این عملیات که ظاهراً به درخواست آمریکا از سوی بریتانیا به بهانه تحریم های اعمالی علیه سوریه به عنوان مقصد محموله نفتی صورت گرفته، ظاهراً بر خلاف پیش بینی های قبلی، نه در بندر جبل الطارق که در آب های سرزمینی اسپانیا صورت گرفته شده است.
اسپانیا در نظر دارد به خاطر انجام این عملیات در آب های سرزمینی خود، اعتراض رسمی خود را به لندن ارایه دهد.  شایان ذکر است اسپانیا بر اساس "معاهده اوترخت" (قرن ۱۸ میلادی) تنها مالکیت منطقه جبل الطارق و بندر این منطقه را به بریتانیا واگذار کرده بود و هیچگاه از حاکمیت خود بر آب های اطراف جبل الطارق انصراف نداده است.
انتهای پیام‌
