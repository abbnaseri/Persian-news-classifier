روابط عمومی وزارت امور خارجه: منبع آگاه یا مقام آگاه نداریم
روابط عمومی وزارت امور خارجه در اطلاعیه‌ای تاکید کرد: دستگاه دیپلماسی کشور، هرگونه نقل‌قول به نقل از "منبع آگاه، مقام آگاه یا مقامات ارشد در وزارت امور خارجه جمهوری اسلامی ایران" را، فاقد اعتبار اعلام می‌کند.
به گزارش ایسنا، متن اطلاعیه روابط عمومی وزارت امور خارجه در این ارتباط به شرح زیر است:
"به نام خدا
همان‌گونه که در سال‌های اخیر به اطلاع اهالی محترم رسانه‌ها و افکار عمومی داخلی و خارجی رسید، وزارت امور خارجه جمهوری اسلامی ایران با توجه به لزوم اتخاذ مواضع صحیح، دقیق و منسجم در سیاست خارجی و مدیریت انتشار اخبار و مواضع خود به‌ویژه در فضای مجازی، هرگونه نقل‌قول به نقل از "منبع آگاه، مقام آگاه یا مقامات ارشد در وزارت امور خارجه جمهوری اسلامی ایران" را فاقد اعتبار اعلام می‌کند.
وزارت امور خارجه جمهوری اسلامی ایران کلیه اخبار، مواضع و اطلاع‌رسانی‌های خود را به‌صورت شفاف، علنی و همراه با ذکر منبع، توسط وزیر محترم امور خارجه، سخنگو، روابط عمومی و در موارد تخصصی از طریق معاونین محترم این وزارتخانه بیان و اعلان می‌کند. "
انتهای پیام
