ضرورت تعیین تکلیف هر چه سریع‌تر طرح‌های مربوط به مناطق آزاد در مجلس
سخنگوی فراکسیون مستقلین مجلس شورای اسلامی گفت که در جلسه اعضای این فراکسیون با رئیس مجلس مقرر شده طرح‌های مربوط به مناطق آزاد و مناطق ویژه اقتصادی سریع‌تر در مجلس تعیین تکلیف شود.
مهرداد لاهوتی در گفت‌وگو با ایسنا، با اشاره به نشست صبح امروز فراکسیون مستقلین با رئیس مجلس گفت: در این جلسه تصمیم گرفته شد در فرصت باقیمانده مجلس طرح‌ها و لوایح اولویت‌دار دسته بندی شوند و به لوایح اولویت داده شود.
وی افزود: همچنین یک سری معضلاتی مثل مسکن، صندوق‌های بازنشستگی و بانک‌ها در کشور وجود دارد که در این جلسه مقرر شد هر ماه یکی از این معضلات با حضور وزرای مربوطه مورد بررسی قرار گیرد تا بتوانیم در پایان دوره مجلس در مورد آنها جمع‌بندی داشته باشیم.
سخنگوی فراکسیون مستقلین یادآور شد: همچنین در این جلسه مقرر شد طرح‌های مناطق آزاد و مناطق ویژه سریع‌تر در مجلس تعیین تکلیف شود.
انتهای پیام
