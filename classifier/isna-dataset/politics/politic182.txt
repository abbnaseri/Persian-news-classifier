سفر جهانگیری به فارس
نماینده مردم جهرم در مجلس شورای اسلامی گفت: معاون اول رئیس جمهوری هفته آینده به جهرم سفر خواهد کرد.
به گزارش ایسنا ، محمدرضا رضایی‌کوچی امروز (جمعه) در جمع خبرنگاران گفت: معاون اول رییس جمهور ، سه شنبه هفته آینده برای شرکت در مراسم بهره برداری از طرح‌های عمرانی مختلف به جهرم سفر خواهد کرد.
رضایی گفت: در سفر معاون اول رئیس جمهوری، طرح آبرسانی از سد سلمان فارسی به جهرم و فاز دوم بخار نیروگاه سیکل ترکیبی این شهرستان افتتاح می‌شود.
نماینده مردم جهرم در مجلس خاطرنشان کرد که در این سفر جمعی از معاونان وزرا و مسئولان ارشد استان فارس، آقای دکتر جهانگیری را همراهی خواهند کرد.
 انتهای پیام
