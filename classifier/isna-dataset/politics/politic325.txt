تصویب لایحه الحاقی به کنوانسیون بین المللی ایمنی جان افراد در دریا (سولاس)
هیئت وزیران در جلسه امروز خود به ریاست حجت الاسلام والمسلمین  روحانی رئیس جمهوری، اساسنامه شرکت مادرتخصصی ساخت و توسعه زیربناهای حمل و نقل کشور را اصلاح کرد.
به گزارش ایسنا به نقل از پایگاه اطلاع رسانی دفتر هیئت دولت، هیئت وزیران ضمن اصلاح اساسنامه شرکت یاد شده، با افزایش سرمایه این شرکت به میزان ۲۵۳ میلیارد و ۵۸۸ میلیون و ۲۲۰ هزار ریال موافقت کرد و بدین ترتیب سرمایه این شرکت به ۷۳۴ میلیارد و ۹۹۱ میلیون و ۲۲۰ هزار ریال رسید.
 تصویب لایحه الحاقی به کنوانسیون بین المللی ایمنی جان افراد در دریا (سولاس)
هیئت دولت در ادامه، به پیشنهاد وزارت راه و شهرسازی، لایحه آیین‌نامه مؤسسه‌های به رسمیت شاخته شده (آر-او) درخصوص ارائه خدمات صدور گواهینامه های قانونی فنی و ایمنی دریایی الحاقی به کنوانسیون بین المللی ایمنی جان اشخاص در دریا (سولاس) را به تصویب رساند.
این آیین‌نامه به عنوان سندی یکپارچه و معیاری بین‌المللی و دارای معیار حداقلی در برابر موسسه هایی است که برای به رسمیت شناخته شدن و واگذاری اختیارات مورد ارزیابی قرار می گیرند.
این سند به عنوان راهنمایی برای کشور صاحب پرچم در نظارت موسسات ارائه کننده خدمات صدور گواهینامه های قانونی فنی و ایمنی دریایی الحاقی به کنوانسیون بین المللی ایمنی جان اشخاص در دریا (سولاس) به کار می‌رود.
انتهای پیام
