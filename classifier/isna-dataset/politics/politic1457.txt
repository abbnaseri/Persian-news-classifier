شمخانی: ایران همواره در کنار مردم و دولت ونزوئلا خواهد بود
در دیدار بعد از ظهر امروز انجیولیلو فرناندز پاسکوالینو دبیر کل شورای ملی دفاعی ونزوئلا با دریابان علی شمخانی دبیر شورای عالی امنیت ملی کشورمان آخرین تحولات سیاسی و امنیتی این کشور مورد بحث و بررسی قرار گرفت.
به گزارش ایسنا، در جریان این دیدار طرفین با محکوم کردن تلاش آمریکا برای تحمیل اراده خود به کشورهای مستقل، بر ضرورت تشکیل جبهه سیاسی بین المللی برای حمایت از دولت قانونی ونزوئلا به منظور مقابله با زیاده طلبی‌های واشنگتن تاکید کردند.
دبیر شورای عالی امنیت ملی کشورمان در این ملاقات با تقدیر از مقاومت قهرمانانه مردم و دولت ونزوئلا در برابر زیاده خواهی‌ها و مداخلات آمریکا در این کشور گفت: جمهوری اسلامی ایران با استفاده از مجموعه ظرفیت‌های خود همواره در کنار مردم و دولت ونزوئلا خواهد بود.
انتهای پیام
