وزیر امور خارجه ترکیه وارد اصفهان شد
لحظاتی پیش وزیر امور خارجه ترکیه وارد فرودگاه بین المللی شهید بهشتی اصفهان شد.
به گزارش ایسنا، مولود چاووش اوغلو در بدو ورود به اصفهان مورد استقبال عباس رضایی، استاندار اصفهان قرار گرفت.
مولود چاووش اوغلو، وزیر امور خارجه ترکیه در چارچوب رایزنی‌ها و مشورت‌های مستمر سیاسی بین جمهوری اسلامی ایران و ترکیه، به همراه هیأتی به اصفهان سفر کرده است.
فردا (جمعه ۳۱ خردادماه) مذاکرات و مشورت‌های وزرای خارجه دو کشور ایران و ترکیه در اصفهان برگزار و سپس سند همکاری‌های سیاسی وزارتخانه‌های خارجه ایران و ترکیه به امضا دو وزیر خواهد رسید.
مهمترین موضوعات روابط دوجانبه از جمله اجرایی کردن توافقات قبلی بین دو کشور در زمینه‌های اقتصادی و نیز آخرین تحولات منطقه و جهان از جمله مهمترین محورهای مذاکرات و مشورت‌های دکتر محمدجواد ظریف و مولود چاووش اوغلو در اصفهان خواهد بود.
انتهای پیام
