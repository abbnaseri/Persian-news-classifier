افتتاح نمایشگاه عکاسی فتو دیپلمات نگاه جهانی-هنر ایرانی
با حضور وزیر امور خارجه کشورمان نمایشگاه" فتو دیپلمات نگاه جهانی-هنر ایرانی" افتتاح شد.
به گزارش ایسنا، در مراسم افتتاحیه این نمایشگاه که در موزه ملک برگزار شده است سید عباس عراقچی معاون سیاسی وزیر امور خارجه، سید عباس موسوی سخنگوی وزارت خارجه و تعدادی از مقامات وزارت خارجه حضور داشتند.
در این نمایشگاه خیریه عکس‌های گرفته شده کارکنان وزارت امور خارجه و جمعی از اساتید عکاسی به نمایش گذاشته شده است.

براساس آنچه که اعلام شده عوائد حاصل از برگزاری این نمایشگاه قرار است به هم وطنان سیل زده کشور اختصاص داده شود.

این نمایشگاه از روز دوشنبه سوم تیر تا روز پنجشنبه ۶ تیر در موزه ملک برپا است و عموم مردم می‌توانند از این نمایشگاه بازدید کنند.
انتهای پیام
