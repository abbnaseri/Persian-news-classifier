سفر رییس و اعضای کمیسیون برنامه و بودجه به جمهوری آذربایجان
 رییس و برخی اعضای کمیسیون برنامه و بودجه به جمهوری آذربایجان سفر کردند.
به گزارش ایسنا، غلامرضا تاجگردون رییس و هادی قوامی و علی کاظمی از اعضای کمیسیون برنامه و بودجه به همراه دبیرکل اتاق بازرگانی، صنایع، معادن و کشاورزی و در راستای توسعه همکاری‌های پارلمانی و اقتصادی به باکو سفر کردند.
اعضای هیات پارلمانی ایران در این سفر با همراهی جواد جهانگیرزاده سفیر ایران در باکو با نایب رئیس مجلس ملی آذربایجان و وزیر اقتصاد این کشور دیدار و گفت‌وگو کردند.
تقویت و گسترش فعالیت‌های تجار و بازرگانان، روند اجرای طرح‌های مشترک دو کشور و راهکارهای فعال کردن بخش خصوصی در مناسبات اقتصادی از جمله محورهای مطرح شده در این دیدارها بود.
انتهای پیام
