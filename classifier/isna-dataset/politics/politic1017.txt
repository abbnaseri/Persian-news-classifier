دیدار مردمی دادستان تهران در هفته قوه قضائیه برگزار شد
دادستان تهران در دیدار مردمی به مناسبت هفته قوه قضائیه از دادسرای ناحیه ۱۲ تهران بازدید و به مشکلات برخی از مراجعان در این دادسرا رسیدگی کرد.
به گزارش ایسنا، علی القاصی مهر امروز (دوشنبه) همزمان با سومین روز از هفته قوه قضائیه از دادسرای ناحیه ۱۲ تهران بازدید کرد و در جریان رسیدگی به پرونده‌های مطرح در این مجموعه قرار گرفت.
وی طی این بازدید، رو در رو با مراجعان حاضر در این دادسرا به گفت‌وگو نشست و در جریان مشکلات و پرونده قضائی آنها قرار گرفت.
همچنین القاصی مهر در این بازدید با کارکنان و مسئولان این دادسرا نیز گفت‌وگو کرد و طی بررسی اقدامات آنها مشکلات مجود در این دادسرا را پیگیری کرد.
انتهای پیام
