برایان هوک: آمریکا به دنبال درگیری با ایران نیست
نماینده ویژه آمریکا در امور ایران با اشاره به این مسئله که "جنگ با ایران لزومی ندارد"، در عین حال گفت که مواضع نظامی آمریکا در منطقه ارتقاء می‌یابد.
به گزارش ایسنا، به نقل اسپوتنیک، برایان هوک، نماینده ویژه آمریکا در امور ایران در گفت‌وگویی با آسوشیتدپرس، با اظهار این‌که «آمریکا به دنبال هیچ‌گونه درگیری با ایران نمی‌گردد»، مدعی شد که در صورت حمله شدن به مواضع آمریکا، این کشور با نیروی نظامی پاسخ خواهد داد.
ایران نیز همواره اعلام کرده است که خواستار حفظ صلح و آرامش و امنیت منطقه است ولی در صورت هرگونه تجاوزی، قطعا پاسخ متجاوزان را خواهد داد.
انتهای پیام
