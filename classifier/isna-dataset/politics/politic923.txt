واکنش یک عضو کمیسیون امنیت ملی مجلس به تحریم‌های جدید آمریکا
یک عضو کمیسیون امنیت ملی و سیاست خارجی مجلس با تاکید بر این که تحریم اشخاص کلیدی مهر پایانی بر مسیرهای دیپلماتیک و بستن فضای مذاکره است، گفت: تصمیمات بی خردانه این چنین حجتی آشکار در بن بست سیاست خارجی آمریکا است.
به گزارش ایسنا، علیرضا رحیمی در مطلبی در صفحه توئیتر خود در واکنش به تحریم اخیر آمریکا نوشت:
«تحریم اشخاص کلیدی طرف مقابل یعنی مهر پایان بر مسیرهای دیپلماتیک و بستن فضای مذاکره به صورت یک جا. باز هم تناقض و آشفتگی در سیاست بازی ترامپ. برهم زدن آرامش منطقه نیاز به اعلام رسمی ندارد تصمیمات بی خردانه این چنین حجتی است آشکار بر بن بست در سیاست خارجی آمریکا.»
انتهای پیام
