حبس ابد غیابی برای 5 تن در مصر با ادعای جاسوسی برای ایران
دادگاهی در مصر شش نفر را با ادعای اینکه برای ایران جاسوسی کرده‌اند به زندان محکوم کرد.
به گزارش ایسنا به نقل از خبرگزاری شینهوا، یک دادگاه در مصر روز یک‌شنبه پنج نفر را به شکل غیابی به اتهام جاسوسی برای ایران به ۲۵ سال حبس و یک نفر دیگر را نیز به ۱۵ سال زندان محکوم کرد.
بنا بر حکم دادگاه، یکی از متهمان مصری و است و پنج تن دیگر که یک زن نیز در میان آنهاست در خارج از مصر هستند و به شکل غیابی به حبس ابد (۲۵ سال) محکوم شده‌اند.
این دادگاه مدعی است که متهمان این پرونده در سال‌های ۲۰۱۲ تا ۲۰۱۶ اطلاعاتی را درباره شرایط داخلی مصر برای ایران جمع‌آوری کرده و برای ایران جاسوسی کرده‌اند.
دادگاه همچنین ادعا کرده است که متهم ردیف اول پرونده برای "یک کشور خارجی" جاسوسی کرده و دیگران نیز "تلاش کرده‌اند تا به ارتش و مواضع سیاسی و منافع ملی مصر آسیب بزنند. "
بنا بر گزارش خبرگزاری دولتی مصر، حکم این دادگاه قابل تجدید نظر است.
دستگاه قضائی مصر از زمان برکناری دولت وابسته به اخوان المسلمین در سال ۲۰۱۳، بسیاری از اعضای این گروه و مخالفان سیاسی حکومت نظامیان را به اتهام‌های ساختگی که یکی از آنها جاسوسی برای ایران است، راهی زندان کرده است.
انتهای پیام
