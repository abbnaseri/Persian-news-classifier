مسکو: اینستکس اجرایی نشود منافع ایران در بخش‌های بانکی و نفت را تامین می‌کنیم
روسیه اعلام کرد که در صورت عدم اجرای اینستکس از سوی کشورهای اروپایی، مسکو در زمینه صادرات نفت و امور بانکی منافع ایران را تامین می‌کند.
به گزارش ایسنا به نقل از روسیا الیوم، معاون وزیر خارجه روسیه اعلام کرد که در صورت عدم اجرای ساز و کار مالی از سوی اروپا (اینستکس) روسیه منافع ایران در دو بخش صادرات نفت و امور بانکی را تضمین می‌کند.
به گزارش ایسنا، ژانویه امسال کشورهای اروپایی به منظور محافظت از تجارت محدود شده خود با ایران در برابر تحریم‌های آمریکا از ساز و کار مالی ویژه خود به نام اینستکس رونمایی کردند که در فرانسه مستقر است و یک شرکت متناظر با خود در ایران دارد.
کشورهای اروپایی علیرغم وعده خود تاکنون نتوانسته‌اند این سازوکار مالی را اجرایی کنند و عملاً این سازوکار هیچ دست‌آوردی نداشته است.
انتهای پیام
