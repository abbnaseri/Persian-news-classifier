ظریف: صفاری نطنزی برادری عزیز، توانمند و آرام و خوش اخلاق بود
وزیر خارجه با تسلیت به خانواده مرحوم صفاری نطنزی گفت: این برادر عزیز، توانمند، خدوم و خوش اخلاق بود.
به گزارش ایسنا، محمد جواد ظریف در مراسم تشییع مرحوم مرتضی صفاری نطنزی که در محل تالار آفتاب با حضور رئیس مجلس برگزار شد گفت: از چند ساعت پیش که خبر درگذشت این برادر عزیز، توانمند، خدوم و آرام و خوش اخلاق به ما رسید تالارهای وزارت خارجه پر از اظهار تأسف برای از دست دادن این عزیز گرانقدر است.
وی گفت که ما از طرف خانواده عزادار وزارت خارجه، به همسر و فرزندان این مرحوم تسلیت می‌گوئیم. ما شخصیتی بسیار ارزشمند را از دست دادیم که کوله باری از تجربه، را داشت.
ظریف ادامه داد: مرحوم صفاری نطنزی نقش بسیار مهم در مجلس و کمیسیون امنیت را عهده دار بود امیدوارم خداوند ایشان را با اولیای خود محشور کند و به بازماندگان صبر اجمل بدهد.
انتهای پیام
