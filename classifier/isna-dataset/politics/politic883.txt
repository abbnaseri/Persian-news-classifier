نقوی حسینی: تحریم‌های جدید مقامات ایران نشانه استیصال و ذلت آمریکاست
 سخنگوی کمیسیون امنیت ملی و سیاست خارجی مجلس با تاکید بر این که تحریم اخیر مقامات ایران توسط آمریکا نشان دهنده استیصال و ناکامی دولت آمریکاست گفت: این تحریم‌ها نشان دهنده‌ی حقانیت مواضع انقلابی مقام معظم رهبری مقابل آمریکا است.
سید حسین نقوی حسینی در گفت‌وگو با ایسنا با اشاره به تحریم اخیر وزیر خارجه برخی از فرماندهان سپاه و مقام معظم رهبری از سوی آمریکا گفت: تحریم‌های جدید آمریکا علیه مقامات و شخصیت‌های کشورمان به ویژه شخصیت‌های نظامی و سپاه پاسداران نشان دهنده‌ی استیضاح، ناکامی، ذلت آمریکا و ترامپ است.
وی تاکید کرد که این تحریم‌ها نشان می‌دهد مقاومت جمهوری اسلامی ایران برای پاسخ باعث استیصال آمریکا شده است. آنها از یک طرف مذاکره‌ی بدون پیش شرط را مطرح کرده، واسطه می‌فرستند و از طرف دیگر پهپاد ضد جاسوسی به کشورمان فرستاده و بعد تحریم‌های جدید اعمال می‌کند. اینها همه نشان دهنده‌ی ناکامی‌های پی در پی ترامپ در مقابل ایران است که باعث سردرگمی و استیصال شده است.
نقوی حسینی تاکید کرد: این تحریم‌ها نشان دهنده‌ی حقانیت مواضع انقلابی مقام معظم رهبری مقابل آمریکا است و این که دولت آمریکا قابل مذاکره و اعتماد نیست و چیزی به نام مذاکره نمی‌تواند در این شرایط در دستور کار قرار بگیرد.
انتهای پیام
