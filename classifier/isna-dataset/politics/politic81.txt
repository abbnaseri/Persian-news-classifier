دیدار سفرای جدید افغانستان و بولیوی با ظریف
سفرای جدید افغانستان و بولیوی در تهران با محمد جواد ظریف وزیر امورخارجه کشورمان دیدار و رایزنی کردند.
به گزارش ایسنا، «عبدالغفور لیوال»، سفیر جدید جمهوری اسلامی افغانستان با محمدجواد ظریف دیدار و رونوشت استوارنامه خود را تحویل وزیر امورخارجه داد.
در این دیدار با تاکید بر اشتراکات فرهنگی، زبانی و دینی و همسایگی دو کشور و با اشاره به صدمین سالگرد برقراری روابط سیاسی و دیپلماتیک بین دو کشور، در خصوص نهایی شدن هر چه سریع‌تر سند جامع راهبردی روابط دوجانبه و همچنین اهمیت ثبات و امنیت افغانستان تبادل نظر شد.
به گزارش ایسنا همچنین عصر امروز، «رومینا پرز راموس»، سفیر جدید بولیوی با محمدجواد ظریف دیدار و رونوشت استوارنامه خود را تحویل وزیر امورخارجه داد.

در این دیدار با اشاره به اشتراک مواضع بین ایران و بولیوی در مجامع و سازمان‌های بین المللی و اراده مقامات عالی رتبه دو کشور برای توسعه روابط فیمابین، در خصوص اهمیت ارتقا مناسبات سیاسی، اقتصادی و … دوجانبه تبادل نظر شد.
انتهای پیام
