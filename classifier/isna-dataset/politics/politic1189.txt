ایرادات شورای نگهبان در طرح حمایت از مرمت و احیای بافت‌های تاریخی و فرهنگی رفع شد
نمایندگان مجلس برای تأمین نظر شورای نگهبان بند مربوط به تعیین محدوده بافت‌های تاریخی فرهنگی بسترها و روستاها را حذف کردند.
به گزارش ایسنا، نمایندگان مجلس در جلسه علنی امروز یکشنبه ایرادات شورای نگهبان بر لایحه حمایت از مرمت و احیای بافت‌های تاریخی، فرهنگی را رفع کردند.
نمایندگان مجلس برای تأمین نظر شورای نگهبان، بند الف ماده ۲ را حذف کردند که به موجب آن قرار بود سازمان میراث فرهنگی با کمکاری وزارت‌خانه‌های راه و شهرسازی و کشور و بنیاد مسکن حداکثر ظرف مدت دو سال بعد از تصویب این قانون نسبت به تکمیل، تعیین و ابلاغ محدوده بافت تاریخی فرهنگی کلیه شهرها و روستاهای تاریخی اقدام کند.
همچنین بخش‌های دیگری از این طرح را برای تأمین نظر شورای نگهبان اصلاح کردند که طبق یکی از این اصلاحیه‌ها وزارت تعاون، کار و رفاه اجتماعی مکلف شد با استفاده از امکانات موجود نسبت به آموزش و تربیت استادکاران و کاردان‌های تجربی در زمینه‌های حفاظت و احیای بناها و اماکن تاریخی و فرهنگی اقدام کند.
انتهای پیام
