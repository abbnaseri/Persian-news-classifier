دیدگاه‌های ایران را به گوش آمریکا و اسراییل می رسانیم
دبیر شورای امنیت ملی روسیه گفت: دیدگاه های ایران را به گوش آمریکا و اسرائیل می رسانیم. 
به گزارش ایسنا، بر اساس آن که بخش رسانه‌ای سفارت ایران در مسکو در کانال تلگرامی خود منتشر کرده "نیکلای پاتروشف" در جمع بندی کنفرانس بین المللی امنیتی اوفا اظهار  کرد که طرف روسی در دیدار سه جانبه روسیه - آمریکا - رژیم صهیونیستی در بیت المقدس، منافع ایران را هم در نظر می‌گیرد و نظرات تهران را به اطلاع آمریکا و این رژیم می‌رساند.
بر اساس این گزارش دیدار مشورتی جان بولتون، پاتروشیف و رئیس شورای امنیت ملی رژیم اشغالگر قدس، قرار است در تاریخ ۳ و ۴ تیر ماه برگزار شود.
انتهای پیام
