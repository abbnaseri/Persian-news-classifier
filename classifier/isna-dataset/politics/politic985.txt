با پرداخت طلب مالباختگان و شکات سکه ثامن در مرحله دادسرا موافقت شد
وکیل مدافع مالباختگان پرونده سکه ثامن از موافقت با پرداخت طلب مالباختگان و شکات سکه ثامن در مرحله دادسرا خبر داد.
رسول کوهپایه زاده وکیل مالباختگان سکه ثامن در گفت‌وگو با ایسنا، در این باره اظهار کرد: در هفته قوه قضائیه با تدبیر و پیگیری‌های رئیس قوه قضائیه و مقام معظم رهبری، با پرداخت طلب مالباختگان و شکات سکه ثامن در مرحله دادسرا موافقت کردند.
وی گفت: این خبر عیدی بزرگ دستگاه قضا در هفته قوه قضائیه به مالباختگان و شکات پرونده سکه ثامن است و مقرر شد که از وجوه توقیف شده از متهم در مرحله دادسرا به نسبت سهام‌ها به رد مال انجام شود که این کار در طول تاریخ قوه قضائیه و دستگاه قضائی بی‌سابقه است. من به وکالت از مالباختگان و شکات پرونده سکه‌ثامن نهایت تشکر را از رهبری و رئیس قوه قضائیه ابلاغ می‌کنم.

انتهای پیام
