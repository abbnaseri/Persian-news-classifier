واکنش یک تشکل دانشجویی به توقیف نفتکش حامل سوخت ایرانی توسط انگلستان
اتحادیه جامعه اسلامی دانشجویان با صدور بیانیه‌ای نسبت به توقیف نفتکش حامل سوخت ایرانی توسط انگلستان واکنش نشان داد.
به گزارش ایسنا در این بیانیه آمده است:
ادوار مختلف تاریخ نشان دهنده‌ی آن است که انسان‌ها همواره توسط گروهی از صاحبان قدرت استثمار شده‌اند، گروه‌هایی که در اقلیت هستند ولی انسان‌ها را در مسیر اهداف خود مورد سوء استفاده قرار داده‌اند و با گذر زمان سعی بر افزایش استیلای خود داشته‌اند تادایره وسیع‌تری از جوامع و ملت‌ها را مورد استثمار قرار دهند.بریتانیا با نقشه‌های شوم خود همواره با غفلت حاکمان سعی در سلطه بر کشورهای پهناور و استراتژیک مانند ایرانو دیگر کشورها داشته است.
در سده‌ی گذشته نیز انگلیسی‌ها در اتفاقات مهمی از جمله جدایی بحرین از ایران، راه‌اندازی شبکه‌های هرمی، نقشه و دخالت آن‌ها در جدایی افغانستان از ایران، طراحی و اجرای کودتاهای مختلف و ده‌ها قطعنامه‌های ضدایرانی خصومت خود را با ملت ایران نشان داده‌اند.
مراودات اقتصادی و تعامل با دنیا همواره راهبرد برحق جمهوری اسلامی ایران بوده است.امکان فروش نفت حق طبیعی ماست و محروم کردن ما از حقوق حقه خود، ظلمی است آشکار به ملت ایران؛ تحریم‌های ظالمانه علیه جمهوری اسلامی ایران برای ممانعت از فروش نفت نقض آشکار حقوق بشر است و ایران برای حفظ عزت و اقتدارش، مبادلات جهانی خود را با همکاری کشورهای دیگر و تحت فشارهای فراوان انجام می‌دهد؛ در عین حال کشتی «گریس1» که در مسیر آب‌های آزاد بین‌المللی در حال گذر به سمت مقصد بود، توسط نیروی دریایی انگلستان توقیف شده و خدمه آن دستگیر شده‌اند.طبق حقوق بین‌الملل و قانون دریاها نباید در مسیر حرکت این کشتی از جبل‌الطارق خللی ایجاد می‌شد، همانگونه که روزانه نفت‌کش‌های زیادی از تنگه هرمز طبق همین قانون عبور می‌کند که جمهوری اسلامی ایران برای پاسخ‌گویی به اقدام انگلستان در عبور نفت‌کش‌ها خلل ایجاد کند.
تحریم سوریه نیز توسط اتحادیه اروپاخلاف حقوق بشر بوده و نقض ادعاهای پوشالی آن در احترام به سیاست‌های کشورهاست. جبل‌الطارق منطقه‌ای استراتژیک است که همواره مورد مناقشه اسپانیا و بریتانیا بوده و این اقدام خصمانه روباه پیر در توقیف نفت‌کش حامل نفت ایران به سوریه تلاشی ضد انسانی و در راستای رقابت برای تسلط بیشتر بر این تنگه حیاتی است.
بعد از این اقدام انگلستان شاهد خوشحالی جان بولتون، مشاور امنیت ملی کاخ سفید و توصیف آن به عنوان «خبری عالی» حکایت از پشت پرده این اقدام دارد. انگلستان با دستور و برنامه‌ریزی آمریکا در جهت افزایش فشارها بر ایران برای تسلیم شدن در برابر زورگویی‌های شیطان بزرگ دست به این اقدام زد و بار دیگر به ملت بزرگ ایران ثابت کرد که آمریکا دشمن همیشگی ماست و دست از دشمنی‌های خود برنداشته و پیغام‌ها و پیشنهاد مذاکره دروغی بیش نیست.
امروز بیش از پیش نمایان شده که کشورهای اروپایی تحت سلطه و آلت دست آمریکای جنایت‌کار هستند و طرح‌هایی از قبیل اینستکس در مسیر اهداف آمریکا تعریف شده است. اینستکس نیز مانند برجام که دست‌آوردی جز تحقیر ملت ایران نداشت ابزاری در دست دشمنان است تا با معطل ماندن اقتصاد و صنایع حیاتی کشور ما را از رسیدن به اوج عزت و قدرت بازدارد.
انفعال دستگاه دیپلماسی ما در برابر این اقدام مجوزی برای تداوم دخالت و جسارت‌های آن‌ها در همه ابعاد سیاسی کشور است.
انتهای پیام

