خلاصه مهمترین اخبار مجلس در روز دوم خرداد ماه
تاکید وزیر کشور بر بی‌طرفی استانداران و فرمانداران در انتخابات/ رفع ایرادات شورای نگهبان در طرح حمایت از مرمت و احیای بافت‌های تاریخی و فرهنگی/ ارائه گزارش کمیسیون آموزش و تحقیقات مجلس در خصوص حادثه واژگونی اتوبوس در واحد علوم تحقیقات دانشگاه آزاد و ...از جمله مهمترین اخبار امروز (یکشنبه) دوم خرداد ۱۳۹۸ مجلس شورای اسلامی هستند که می‌توانید مشروح آن را در لینک‌های زیر بخوانید.
به گزارش ایسنا، جلسه علنی امروز مجلس شورای اسلامی برگزار شد و ادامه بررسی گزارش کمیسیون آموزش و تحقیقات و فناوری در مورد حادثه واژگونی اتوبوس در دانشگاه آزاد اسلامی واحد تحقیقات، بررسی گزارش کمیسیون فرهنگی در مورد طرح یک فوریتی حمایت از مرمت و احیای بافت‌های تاریخی و فرهنگی، بررسی گزارش کمیسیون اجتماعی در خصوص لایحه تمدید مدت اجرای آزمایشی قانون ارتقای سلامت نظام اداری و مقابله با فساد در دستور کار نمایندگان قرار گرفت. در این جلسه خانم گابریلا کوواس بارون رئیس اتحادیه بین‌المجالس جهانی مهمان مجلس بود.

مسعود پزشکیان در نطق قبل از دستور جلسه علنی گفت: سپاه پاسداران انقلاب اسلامی با کاری که در ساقط کردن پهپاد فوق پیشرفته آمریکا در خلیج فارس انجام داد، مشت محکمی به دهان یاوه‌گویی‌های سران آمریکای جنایتکار زد.
نمایندگان مجلس هم بر مصوبه خود در لایحه تمدید مدت اجرای آزمایشی قانون ارتقای سلامت نظام اداری و مقابله با فساد اصرار کردند، به همین دلیل این لایحه به مجمع تشخیص ارجاع شد.
ناطقین امروز مجلس
قاضی‌پور: شکار پهپاد آمریکایی نشان از اقتدار ایران دارد
درخواست یک نماینده از دولت برای اجرای مقتدرانه وظایفش نسبت به برجام
بیگدلی: نباید به بهانه افزایش قیمت‌ها جیب نیازمندان را خالی‌تر کنیم
قاضی‌زاده هاشمی: دلیل اصلی مشکلات، پیرمدیران هستند
ساداتی‌نژاد: حضور اتباع بیگانه در کاشان و کرمان ساماندهی شوند
***
نمایندگان مجلس در جلسه امروز با ۱۵۷ رأی موافق، ۱ رأی مخالف و ۴ رأی ممتنع از مجموع ۲۲۴ نماینده حاضر ماده ۲ طرح الحاق موادی به قانون اجرای اصل ۴۹ قانون اساسی را به تصویب رساندند که بر اساس آن شهروندان و سازمان‌های مردم نهاد می‌توانند اطلاعات اموال نامشروع مسئولان را به دادستان کل کشور اعلام کنند.

امروز پس از کش و قوس‌های فراوان، انتخابات هیات رئیسه کمیسیون امنیت ملی و سیاست خارجی مجلس شورای اسلامی برگزار شد و در نهایت ذوالنور بر کرسی ریاست نشست. کاندیداهای ریاست این کمیسیون فلاحت‌پیشه، ذوالنور، کواکبیان و بروجردی بودند که کواکبیان به نفع فلاحت‌پیشه و بروجردی به نفع ذوالنور انصراف داد

ارائه گزارش کمیسیون آموزش و تحقیقات مجلس در خصوص حادثه واژگونی اتوبوس در واحد علوم تحقیقات دانشگاه آزاد
لاهوتی: قصور پیمانکار در حادثه واژگونی اتوبوس دانشگاه علوم تحقیقات قطعی است
دلخوش: پاسخ دانشگاه آزاد درباره حادثه واژگونی اتوبوس قانع‌کننده نبود
نقوی‌حسینی: نظارت بر پیمانکاران در دستگاه‌های اجرایی و خدماتی کشور بسیار ضعیف است
وکیلی: دانشگاه آزاد باید در خصوص حادثه واژگونی اتوبوس پاسخگو باشد
کواکبیان: دستگاه قضائی باید عادلانه حادثه واژگونی اتوبوس دانشگاه علوم تحقیقات را بررسی کند
***

همچنین نمایندگان مجلس در جلسه علنی امروز ایرادات شورای نگهبان بر لایحه حمایت از مرمت و احیای بافت‌های تاریخی، فرهنگی را رفع و بند مربوط به تعیین محدوده بافت‌های تاریخی فرهنگی بسترها و روستاها را حذف کردند.

سید حسین نقوی‌حسینی در توضیح جلسه امروز فراکسیون نمایندگان ولایی، گفت: وزیر کشور در جلسه امروز فراکسیون تاکید کرد که مدیران، استانداران، فرمانداران و بخشداران وزارت کشور باید در انتخابات بی‌طرف باشند و حق ندارند جناحی و سیاسی ورود پیدا کنند.
مهرداد لاهوتی هم با اشاره به نشست فراکسیون مستقلین با رئیس مجلس گفت: در این جلسه مقرر شده طرح‌های مربوط به مناطق آزاد و مناطق ویژه اقتصادی سریع‌تر در مجلس تعیین تکلیف شود.
اخطارها و تذکرات شفاهی امروز نمایندگان مجلس
حسن‌پور:‌ اولین خواسته‌ ما از دولت سامانه رصد کالاست
آزادی‌خواه: بعضی کارکنان شرکت غله استان همدان 3 ماه حقوق نگرفته‌اند
کواکبیان: رئیس جمهور برای تصویب CFT و پالرمو در جلسات مجمع تشخیص شرکت کند
تذکر نماینده بهشهر در مورد اجرای طرح تنفس جنگل‌ها
بابایی صالح: وزیر کار از جذب افراد سفارشی در شرکت‌های زیرمجموعه صندوق‌های بازنشستگی ممانعت کنید
داداشی: آبروی بین‌المللی ایران در پروژه راه آهن آستارا در خطر است
پژمان‌فر: به عزیزانی که پهپاد آمریکایی را ساقط کردند مدال شجاعت داده شود
اخطار حاجی بابایی به شیوه افزایش حقوق کارکنان و بازنشستگان لشکری و کشوری
نماینده کاشان: وزارت آموزش و پرورش کمبود معلم را از طریق برگزاری آزمون تامین کند
درخواست ذوالقدر از رییس جمهور برای رسیدگی به شرایط مردم سیریک
خجسته: انتقال حجاج همدانی از فرودگاه همدان انجام شود نه سایر استان‌ها
انتقاد شریعت نژاد از نوسان قیمت‌ها
انتقاد نماینده پاوه از نحوه برخورد برخی مدیران سازمان تامین اجتماعی استان کرمانشاه با مردم
درخواست زرآبادی برای بررسی انتخابات شورای مرکزی ناظر بر نشریات دانشگاهی وزارت علوم
انتقاد نماینده رودسر از تعلیق وضعیت مدیرعامل آب و برق این شهرستان
نماینده مهریز: اسامی مدیران شرکت‌های وارد کننده گوشت قرمز منتشر شود
تذکر محمدی نسبت به اجرا نشدن قانون تقسیمات کشوری در استان قزوین
نقوی حسینی: هیات رئیسه مجلس برای بررسی طرح‌ها هماهنگی داشته باشد
نماینده بابل: مردم خواستار مبارزه جدی دولت با گرانی هستند
***
در جلسه علنی امروز، نمایندگان مجلس در مصوبه‌ای ضمن اصلاح قانون اعاده اموال نامشروع برخی سمت‌های مدیریتی را نیز به دایره شمول این قانون اضافه کردند.
همچنین با ۱۳۶ رأی موافق، ۳۲ رأی مخالف و ۳ رأی ممتنع از مجموع ۲۰۲ نماینده حاضر در مجلس کلیات طرح حمایت از توسعه صنایع پایین دستی نفت خام و میعانات گازی با استفاده از سرمایه گذاری مردمی تصویب شد.

یک عضو هیات رئیسه مجلس شورای اسلامی بیانیه حمایت قاطع مجلس از سرنگون کردن پهپاد آمریکایی به دست سپاه پاسداران انقلاب اسلامی را قرائت کرد.این بیانیه که به امضای ۲۵۰ نماینده مجلس رسیده است.
امروز همچنین معلمان خرید خدمات آموزشی از سال ۹۳ به بعد با تجمع مقابل مجلس شورای اسلامی تعیین تکلیف وضعیت استخدامی خود از سوی نمایندگان را خواستار شدند.
در پایان یک عضو هیات رییسه مجلس تذکرات کتبی نمایندگان به مسؤولان اجرایی کشور را قرائت کرد.
انتهای پیام
