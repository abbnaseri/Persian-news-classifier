صباغیان: چرا از پاکستان برنج وارد نمی‌کنیم؟
نماینده مردم بافق در مجلس شورای اسلامی با بیان اینکه ما به وضعیت معیشتی مردم توجه نمی‌کنیم، اظهار کرد: احساس می‌شود تورم و گرانی را فراموش و مردم را رها کرده‌ایم.
به گزارش ایسنا، محمد رضا صباغیان بافقی نماینده مردم بافق در مجلس شورای اسلامی در جلسه علنی نوبت عصر امروز مجلس در تذکری با استناد به ماده ۱۰۲ آیین نامه داخلی مجلس در خصوص تقاضای برگزرای جلسه غیر علنی گفت: ۷۹ نفر برای تشکیل جلسه غیر علنی در خصوص  وضعیت معیشتی و اقتصادی مردم تقاضایی امضا کردند، هدف جلسه غیر علنی هم این است که برخی مسائل را شفاف بگوییم.
وی افزود: امید داریم این موضوع پیگیری شود. دو ماه است این تقاضا داده شده است، ما به وضعیت معیشت مردم توجهی نمی کنیم. احساس می‌شود تورم و گرانی را فراموش و مردم را رها کرده‌ایم.
صباغیان در پایان در تذکری به وزیر کشاورزی اظهار کرد: چرا از تایلند و اروگوئه برنج وارد می‌شود ولی از پاکستان که در کنار ما است برنج نمی‌آوریم؟
انتهای پیام
