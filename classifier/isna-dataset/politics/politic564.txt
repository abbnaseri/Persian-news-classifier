حضور سفیر جدید افغانستان در تهران 
سفیر جدید جمهوری اسلامی افغانستان در ایران با استقبال نجم‌پور سرپرست سفارت افغانستان وارد تهران شد. 
به گزارش ایسنا، عبدالغفور لیوال سفیر جدید افغانستان در ایران در بدو ورود به تهران مورد استقبال احمد هارون نجم پور، سرپرست سفارت افغانستان و جمعی از دیپلمات‌های سفارت و همچنین علیرضا حاجی زاده رئیس اداره افغانستان در وزارت امور خارجه ایران قرار گرفت.
سفیر جدید افغانستان در تهران هنگام ورود با مهاجرینی که برای  استقبال وی به فرودگاه آمده بودند، مصافحه و احوال‌پرسی کرد.
لازم به ذکر است،  عبدالغفور لیوال که فعالیت سیاسی، فرهنگی و اجتماعی را در کارنامه خود دارد، پیش از این نیز سمت‌های مختلف دولتی از جمله سرپرستی وزارت اقوام و قبایل و مشاور ارشد رئیس جمهوری اسلامی افغانستان را بر عهده داشته است، به تازگی نیز از سوی رئیس جمهوری اسلامی افغانستان به‌عنوان سفیر جدید این کشور در تهران منصوب شده است. 
پیش از این نصیر احمد نور  به‌عنوان سفیر افغانستان در تهران مشغول به فعالیت بود که بعد از 6 سال ماموریت او در تهران به اتمام رسیده و این مسئولیت را واگذار کرد. این دیپلمات افغان پیش از این نیز حداقل یک دوره سفیر افغانستان در قطر بوده است.
انتهای پیام
