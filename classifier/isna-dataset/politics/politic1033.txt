مشاور روحانی: آمریکا اگر چیزی بیش از برجام می‌خواهد، باید چیزهایی بیش از برجام بدهد
مشاور رئیس جمهور با تاکید بر اینکه ادعای آمادگی آمریکا برای مذاکره بی‌قید و شرط با تداوم شرایط تهدید و تحریم پذیرفتنی نیست، گفت: اگر چیزی بیش از برجام می‌خواهند باید چیزهایی بیش از برجام بدهند؛ آن‌هم با تضمین بین‌المللی.
به گزارش ایسنا، حسام‌الدین آشنا مشاور رئیس جمهوری در حساب کاربری خود در توئیتر نوشت:
«اوباما می‌گفت اگر تحریم نکنیم جنگ می‌شود؛ ترامپ می‌گوید یا تسلیم شوید یا تحریم می‌کنیم و جنگ هم در کمین‌تان است؛
ما می‌گوییم ما نه جنگ‌طلبیم، نه مستحق تحریم، اما جنگ و تحریم را دوروی یک سکه می‌دانیم.
ادعای آمادگی آمریکا برای مذاکره بی‌قید و شرط با تداوم شرایط تهدید و تحریم پذیرفتنی نیست.
اگر چیزی بیش از برجام می‌خواهند باید چیزهایی بیش از برجام بدهند؛ آن‌هم با تضمین بین‌المللی.»
انتهای پیام
