پیام دفتر حافظ منافع ملی ایران در قاهره در سالروز شهادت مسافران پرواز 655
دفتر حافظ منافع ملی ایران در مصر در سالروز شهادت 290 مسافر ایرانی توسط ناو جنگی آمریکا پیامی در صفحه توییتر خود منتشر کرد.
به گزارش ایسنا، دفتر حافظ منافع ملی ایران در مصر در سالروز شهادت ۲۹۰ مسافر هواپیمایی ایرباس توسط ناو جنگی آمریکا با انتشار تصاویری متفاوت در صفحه توئیتر خود نوشت:
۳/‏۷/‏۱۹۸۸‬ اقدام وحشتناک، غیر انسانی و غیرقانونی آمریکا در ساقط کردن هواپیمای مسافربری ایرانی که حامل ۲۹۰ شهروند ایرانی در آسمان خلیج فارس بود.

۲۰/‏۶/‏۲۰۱۹‬ اقدام شجاعانه، قانونی و شرافتمندانه ایران در ساقط کردن پهپاد پیشرفته جاسوسی آمریکا در حریم ایران.

فرق میان این دو زمین تا ثریا است...

به گزارش ایسنا، در ۱۲ تیر سال ۱۳۶۷ هواپیمای ایرباس پرواز شماره ۶۵۵ هواپیمایی جمهوری اسلامی ایران که از مبدا بندرعباس به مقصد دبی در حال حرکت بود، بر فراز آب‌های خلیج فارس مورد اصابت دو موشک از سوی ناو آمریکایی وینسنس قرار گرفت و تمامی ۲۹۰ مسافر این پرواز به شهادت رسیدند.
انتهای پیام
