دسترسی مرکز ملی آمار ایران به پایگاه اطلاعاتی سازمان امور مالیاتی کشور
با تصویب هیئت وزیران، سازمان امور مالیاتی کشور مجاز است، اطلاعات پایگاه اطلاعاتی خود در خصوص مؤدیان مالیاتی را با رعایت طبقه‌بندی لازم و در حد نیاز در اختیار مرکز آمار ایران قرار دهد.
به گزارش  ایسنا، هیئت وزیران در جلسه ۲۹ خرداد ۱۳۹۸ به پیشنهاد سازمان برنامه و بودجه کشور و به استناد تبصره (۴) ماده (۱۶۹) مکرر قانون مالیات‌های مستقیم - مصوب ۱۳۹۴- تصویب کرد: "سازمان امور مالیاتی کشور مجاز است از اطلاعات موجود در پایگاه اطلاعات موضوع ماده (۱۶۹) مکرر قانون مالیات‌های مستقیم، اطلاعات مورد نیاز مرکز آمار ایران را با رعایت طبقه‌بندی مربوط و در حد نیاز در اختیار مرکز یادشده قرار دهد".
طبق فراز نخست ماده (۱۶۹) مکرر قانون مالیات‌های مستقیم - مصوب ۱۳۹۴- به منظور شفافیت فعالیت‌های اقتصادی و استقرار نظام یکپارچه اطلاعات مالیاتی، پایگاه اطلاعات هویتی، عملکردی و دارایی مؤدیان مالیاتی شامل مواردی نظیر اطلاعات مالی، پولی و اعتباری، معاملاتی، سرمایه‌ای و ملکی اشخاص حقیقی و حقوقی در سازمان امور مالیاتی کشور ایجاد می‌شود.
انتهای پیام
