اصلاح ماده ١١٨٤ قانون مدنی در کمیسیون حقوقی و قضایی مجلس
نایب رییس کمیسیون حقوقی و قضایی مجلس در خصوص بررسی های امروز کمیسیون متبوع خود خبر داد: در جلسه امروز ماده ١١٨٤ قانون در خصوص حضانت طفل مورد اصلاح قرار گرفت.
یحیی کمالی پور در گفت‌وگو با ایسنا در خصوص جلسه امروز کمیسیون حقوقی و قضایی مجلس گفت: در جلسه امروز کمیسیون حقوقی مجلس در ادامه بررسی‌های جلسه قبل کمیسیون چند ماده از قانون دیوان عدالت اداری را اصلاح کردیم.
وی افزود: پس از این اصلاحات ماده ١١٨٤ قانون مدنی مورد اصلاح قرار گرفت، در گذشته حضانت فرزندان معمولا به افرادی واگذار می‌شد که به موجب رای دادگاه صلاحیت پیدا می کردند، با این اصلاح مقرر شد که اولویت با مادر باشد، طبق این اصلاح در صورتی که طفل ولی قهری نداشته باشد اولویت با مادر است و مادر می تواند امور مربوط به طفل را عهده‌دار شود.
انتهای پیام
