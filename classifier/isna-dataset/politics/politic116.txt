پیام تسلیت  روحانی به مناسبت درگذشت مادر شهیدان اعتصامی فر
رئیس جمهور در پیامی با تسلیت درگذشت مادر شهیدان عبدالحمید، عبدالمجید و محمدرحیم اعتصامی‌فر، اظهارداشت: این مادر مؤمنه و فداکار با تقدیم سه فرزند دلاور خود در راه عزت و سربلندی اسلام و انقلاب، الگویی تابناک برای تمامی مادران این مرز و بوم و درس آموز فرهنگ ایثار و شهادت شد.
به گزارش ایسنا، متن پیام تسلیت حجت‌الاسلام والمسلمین  حسن روحانی به این شرح است:
انا لله و انا الیه راجعون
درگذشت اسوه صبر و مقاومت، مرحوم حاجیه خانم زینب بیگم کرباسی مادر شهیدان والامقام عبدالحمید، عبدالمجید و محمدرحیم اعتصامی‌فر موجب تأثر و تألم خاطر گردید.
این مادر مؤمنه و فداکار با تقدیم سه فرزند دلاور خود در راه عزت و سربلندی اسلام و انقلاب، الگویی تابناک برای تمامی مادران این مرز و بوم و درس آموز فرهنگ ایثار و شهادت شد.
اینجانب، مصیبت وارده را به مردم شهیدپرور استان فارس و خانواده محترم این مرحومه تسلیت می‌گویم و از درگاه خداوند متعال برای ایشان رحمت واسعه و همجواری با فرزندان شهیدش و برای عموم بازماندگان صبر و سلامتی مسألت دارم.
حسن روحانی          
رئیس جمهوری اسلامی ایران
انتهای پیام
