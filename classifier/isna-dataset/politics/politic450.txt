آژانس عبور ذخایر اورانیم غنی شده ایران از مرز 300 کیلو را تایید کرد
آژانس بین‌المللی انرژی اتمی عبور ذخایر اورانیم غنی‌سازی شده ایران از مرز 300 کیلوگرم را تایید کرد.
به گزارش ایسنا، به نقل از رویترز، سخنگوی آژانس بین‌المللی انرژی اتمی در بیانیه‌ای اعلام کرد: یوکیا آمانو، مدیرکل آژانس بین‌المللی انرژی اتمی به اطلاع شورای حکام رسانده است "آژانس در یکم ژوئیه، عبور ذخایر اورانیم غنی‌سازی شده ایران از محدودیت‌های توافق هسته‌ای را تأیید می‌کند. "
محمد جواد ظریف، وزیر خارجه امروز تأیید کرد که ذخایر اورانیوم غنی‌شده ایران از مرز ۳۰۰ کیلوگرم گذشته است. او گفت که این اقدام بر اساس برنامه‌ریزی زمان بندی شده و از پیش اعلام شده بوده است.
انتهای پیام
