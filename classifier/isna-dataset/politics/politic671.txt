پیام تسلیت رئیس مجمع نمایندگان اصفهان در پی درگذشت نماینده مردم نطنز
رئیس مجمع نمایندگان استان اصفهان در پیامی درگذشت مرحوم  مرتضی صفاری نطنزی نماینده مردم نظنز در مجلس شورای اسلامی را تسلیت گفت.
به گزارش ایسنا، متن پیام تسلیت حجت الاسلام سید ناصر موسوی لارگانی رییس مجمع نمایندگان استان اصفهان به شرح ذیل است:
«بسم الله الرحمن الرحیم
انالله و اناالیه راجعون
درگذشت همکار ساعی، خدوم و اندیشمند مرحوم زنده یاد دکتر مرتضی صفاری نطنزی عضو ارشد کمیسیون امنیت ملی و سیاست خارجی مجلس شورای اسلامی موجب تاسف و تاثر فراوان گردید.  مرحوم دکتر صفاری نطنزی در طول چهار دهه خدمتگزاری خالصانه به نظام مقدس جمهوری اسلامی در کسوت سفیر جمهوری اسلامی ایران در کشورهای اسپانیا، قزاقستان و مجارستان و یک دوره نمایندگی مجلس شورای اسلامی که وکالت مردم شهیدپرور و انقلابی شهرستانهای نطنز و قمصر و بخش بادرود را بر عهده داشتند الگو و نمونه شایسته یک خدمتگزار صدیق ملت بودند که متعهدانه و با خلوص نیت و با استقلال رای وظایف خویش را به انجام می‌رساندند.  ایشان که از فرهیختگان نخبه و مدیران متخصص وزارت امور خارجه بودند همواره به واسطه استقلال رای و خدمت صادقانه در مسئولیت‌های مهم احترام خاصی در نزد مردم، مسئولان و دیگر نمایندگان مجلس داشتند.  اینجانب ضمن عرض تسلیت ضایعه تلخ فقدان این برادر بزرگوار به مردم استان اصفهان به ویژه مردم شریف شهرستانهای نطنز و قمصر، خانواده داغدار ایشان و دیگر نمایندگان مجلس شورای اسلامی، برای آن خدمتگزار فقید و بی ادعای ملت رحمت واسعه الهی و علو درجات و برای بازماندگان صبر جمیل و اجر جزیل از درگاه ایزد منان مسئلت می نمایم.
سید ناصر موسوی لارگانی
رئیس مجمع نمایندگان استان اصفهان و نماینده مردم شریف شهرستان فلاورجان»
انتهای پیام
