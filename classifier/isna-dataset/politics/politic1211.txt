تاکید رئیس جمهور بر اصلاح ساختار بودجه بدون تاثیر منفی بر زندگی روزمره مردم
جلسه شورای عالی هماهنگی اقتصادی روز شنبه با حضور سران سه قوه و به ریاست حجت الاسلام و المسلمین حسن روحانی تشکیل و در آن مهمترین موضوعات اقتصادی کشور مورد بحث و بررسی قرار گرفت.
به گزارش ایسنا، سران قوا و اعضای شورای عالی هماهنگی اقتصادی در این جلسه به ادامه بیان دیدگاهها و نقطه نظرات خود پیرامون اصلاح ساختار بودجه و ارائه پیشنهادات در این زمینه پرداختند.
همچنین گزارشی از یارانه های پنهان در بودجه سالانه کل کشور نیز به جلسه ارائه شد.
حجت الاسلام و المسلمین  حسن روحانی رئیس جمهور در این جلسه تاکید کرد هرگونه تغییر در ساختار بودجه باید به نحوی باشد که تاثیر منفی و فشاری به زندگی روزمره مردم و بخصوص معیشت اقشار آسیب پذیر جامعه وارد نشود.
همچنین با توجه به نظرات و پیشنهادات اعضا، مقرر شد بررسی این موضوع در جلسه آینده شورای عالی هماهنگی اقتصادی ادامه پیدا کند.
انتهای پیام
