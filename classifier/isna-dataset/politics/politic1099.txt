رئیس جمهور درگذشت مادر شهیدان خرمدل را تسلیت گفت
رئیس جمهور در پیامی با تسلیت درگذشت مرحومه خورشید جمشیدی مادر بزرگوار شهیدان والامقام سعید، علی و ایرج خرمدل، از خداوند متعال برای آن مرحومه رحمت واسعه الهی و همجواری با فرزندان شهیدش را مسالت کرد.
به گزارش ایسنا، متن پیام حجت الاسلام والمسلمین  حسن روحانی به این شرح است:
انا لله و انا الیه راجعون
درگذشت مرحومه حاجیه خانم خورشید جمشیدی، مادر بزرگوار شهیدان والامقام سعید، علی و ایرج خرمدل از افتخارآفرینان دوران دفاع مقدس، موجب تأثر و تألم شد.
این بانوی مؤمنه که با پیروی خالصانه از اهل بیت علیهم‌السلام سه جوان سرافراز خود را در راه رضای الهی و عزت و سربلندی انقلاب و ایران اسلامی نثار کرد، همواره الگوی درخشانی برای جامعه، بویژه زنان این مرز و بوم خواهد بود.
اینجانب فقدان این مادر صبور و فداکار را به مردم مقاوم و شهید پرور خوزستان و خانواده محترم آن مرحومه تسلیت می‌گویم و از درگاه خداوند سبحان برای ایشان رحمت واسعه الهی و همجواری با فرزندان شهیدش و برای عموم بازماندگان صبر و سلامتی مسألت دارم.
حسن روحانی
رئیس جمهوری اسلامی ایران
انتهای پیام
