تشکر عراقچی از دولت بغداد برای حمایت از مواضع ایران
قائم مقام وزارت امور خارجه عراق در جریان سفر به تهران با سیدعباس عراقچی معاون سیاسی وزیر امور خارجه دیدار و رایزنی کرد. 
به گزارش ایسنا، در چارچوب رایزنی‌های مستمر سیاسی جمهوری اسلامی ایران و جمهوری عراق، نزار خیرالله قائم مقام وزارت خارجه عراق و سیدعباس عراقچی معاون سیاسی وزیر امور خارجه، در قالب برگزاری نشست کمیته سیاسی دو کشور، با یکدیگر دیدار و در خصوص موضوعات مختلف مورد علاقه گفتگو و تبادل نظر کرده و بر ضرورت رایزنی‌های مستمر بین ایران و عراق در شرایط کنونی منطقه، تاکید کردند.
معاون سیاسی وزیر امور خارجه در این دیدار از دیدگاه روشن و سازنده عراق در حمایت از مواضع کشورمان تشکر کرد و با اشاره به جنگ اقتصادی آمریکا علیه ایران، اقدامات آمریکا را سر منشأ تشنجات منطقه‌ای دانست و گفت: ایران در برابر اقدامات زورمدارانه، ایستادگی خواهد کرد.
 انتهای پیام
