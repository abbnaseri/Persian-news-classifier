کاظم‌زاده: کود اوره با قیمت مصوب در اختیار کشاورزان قرار گیرد
نماینده مردم دهلران در مجلس شورای اسلامی با انتقاد از شرکت‌های پتروشیمی در عرضه کود اوره به کشاورزان گفت: این عرضه باید با قیمت مصوب و مناسب در اختیار کشاورزان قرار گیرد.
به گزارش ایسنا، شادمهر کاظم‌زاده نماینده مردم دهلران در مجلس شورای اسلامی در تذکر شفاهی خطاب به دولت بیان کرد: از ابتدای تیرماه شرکت‌های پتروشیمی تولیدکننده کود اوره از فروش اوره به قیمت مصوب به بخش کشاورزی خودداری کردند. آنها اعلام کردند که صرفا با قیمت بورس کالا یعنی نزدیک به سه برابر قیمت فعلی حاضر به فروش هستند.
وی ادامه داد: با عنایت به اهمیت بحث کشاورزی ضرورت تامین نهادهای کشاورزی باید مورد توجه باشد.
نماینده مردم دهلران در مجلس شورای اسلامی اضافه کرد: کود اوره با قیمتی مصوب و مناسب در اختیار کشاورزان قرار بگیرد.
وزیر نیرو فعالیت سد دهلران و انتقال آب از مهران به دهلران نامناسب است و باید در این خصوص تسریع شود.
انتهای پیام
