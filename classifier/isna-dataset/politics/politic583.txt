صفری: کلیت مجلس رویکرد خوبی نسبت به وزیر نفت دارد
یک عضو کمیسیون انرژی مجلس شورای اسلامی گفت که کلیت مجلس رویکرد خوبی نسبت به وزیر نفت دارد.
احمد صفری در گفت‌وگو با ایسنا با اشاره به برخی حاشیه‌سازی‌ها علیه وزارت نفت گفت: آقای زنگنه همانطور که به شیخ الوزرا معروف است در طول سال‌های مسئولیت و وزارت، کار خود را به نحو احسن انجام داده است.
وی اضافه کرد: این که چند نفر از پرسنل وزارت نفت مرتکب اشتباه شدند امری طبیعی است و در هر وزارتخانه ممکن است رخ دهد.
نماینده مردم کرمانشاه در مجلس با بیان اینکه ذره بین انداختن روی وزارت نفت جای سوال دارد، یادآور شد: اگرچه در مجلس همیشه موافقان و مخالفانی وجود دارد اما کلیت مجلس رویکرد خوبی نسبت به وزیر نفت دارد.
انتهای پیام
