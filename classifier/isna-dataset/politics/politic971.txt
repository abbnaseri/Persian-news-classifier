نماینده رباط کریم از توضیحات وزیر کشور درباره عدم استقرار مسئولان در این شهرستان قانع شد
نماینده مردم رباط کریم و بهارستان از توضیحات وزیر کشور درباره عدم استقرار مسئولان این شهرستان در محل خدمت خود قانع شد.
به گزارش ایسنا، سوال حجت الاسلام حسن نوروزی نماینده رباط کریم و بهارستان از رحمانی فضلی وزیر کشور در خصوص علت عدم استقرار ۹۵ درصد از مسئولان شهرستان‌های رباط کریم و بهارستان در شهرستان محل خدمت خود در دستور کار جلسه علنی بعد از ظهر امروز دوشنبه مجلس قرار گرفت.
پس از طرح سوال حسن نوروزی و توضیحات رحمانی فضلی، نماینده رباط کریم از وزیر خواست برای حل این مشکل ظرف یک ماه تلاش کند و در ادامه اعلام کرد که از پاسخ وزیر قانع شده است.
انتهای پیام
