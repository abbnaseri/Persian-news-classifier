مشاورامنیت ملی رییس‌جمهور ازبکستان با شمخانی دیدار کرد
ویکتور محمود اف، مشاورامنیت ملی رییس جمهور ازبکستان با علی شمخانی، دبیر شورای عالی امنیت ملی کشورمان دیدار و گفت‌وگو کرد.
به گزارش ایسنا، در این ملاقات توافقات قبلی نهادهای امنیت ملی دو کشور و نحوه مشارکت در موضوعات دو جانبه و منطقه ای مورد بحث و تبادل نظر قرار گرفت. بررسی نحوه تداوم همکاری نزدیک دو کشور در موضوع ایجاد ثبات و امنیت در افعانستان و همچنین چگونگی تسریع در اجرای نقشه راه توافق شده میان روسای جمهور دو کشور برای حداکثر سازی همکاری‌های دو جانبه در ابعاد سیاسی،اقتصادی و امنیتی از محورهای دیگری بود که دو طرف در مورد آن گفت‌وگو کردند.
انتهای پیام
