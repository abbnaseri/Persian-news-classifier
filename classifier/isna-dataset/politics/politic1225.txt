عیادت معاون پارلمانی رئیس جمهور از یک خبرنگار
معاون پارلمانی رئیس جمهور ظهر امروز با حضور در بیمارستان فوق تخصصی بقیه الله اعظم(عج) از «زهرا عبدالمحمدی» خبرنگار پارلمانی خبرگزاری فارس عیادت کرد.
به گزارش ایسنا، حسینعلی امیری معاون پارلمانی رئیس جمهور ظهر امروز با حضور در بیمارستان فوق تخصصی بقیه الله اعظم(عج) از «زهرا عبدالمحمدی» خبرنگار پارلمانی خبرگزاری فارس عیادت کرد. معاون امورمجلس رییس جمهور با اشاره به توانمدی های حرفه ای این خبرنگار پرتلاش و باسابقه حوزه مجلس ابراز امیدواری کرد، هرچه زودتر سلامتی خود رابازیافتنه و دوباره به جمع همکاران خبرنگارش در دولت و مجلس ملحق شود. معاون رئیس جمهور ضمن گفت‌وگو با پزشکان معالج خبرنگار فارس، از نزدیک در جریان روند درمان او و چند بیمار دیگر قرار گرفت.  حسینعلی امیری در خاتمه از خداوند متعال برای این خبرنگار پرتلاش، آرزوی سلامتی و شفای عاجل کرد. لازم به ذکر است خبرنگار پارلمانی خبرگزاری فارس ‌مدتی است در بستر بیماری به سر می‌برد.
انتهای پیام
