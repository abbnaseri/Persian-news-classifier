انتقاد کمیسیون آموزش مجلس نسبت به مدارس طبیعت 
یک عضو کمیسیون آموزش و تحقیقات مجلس شورای اسلامی در خصوص بررسی‌های امروز کمیسیون آموزش مجلس بیان کرد: جلسه امروز در خصوص اهداف و مشکلات مدارس طبیعت بود.
علیرضا سلیمی در گفت و گو با ایسنا، در خصوص جلسه امروز کمیسیون آموزش و تحقیقات مجلس شورای اسلامی گفت: با حضور مسئولان دولت محور اصلی بحث جلسه امروز کمیسیون مدارس طبیعت بود، کمیسیون نسبت به این مدارس طبیعت به صورت جدی سوال دارد، مشخص نیست این مدارس با چه هدفی شکل گرفته است، کارکرد این مدارس چیست و چه مهارتی در این مدارس آموزش داده می‌شود.
وی افزود: گزارشی که از برخی این مدارس طبیعت به دست آمده گزارشات خیلی خوبی نیست؛  برخی مباحثی که زیبنده انسان نیست در این گزارش به چشم می‌خورد، کمیسیون به جد از این مدارس گلایه داشت، اینکه هر کسی برای خود مدرسه‌ای ایجاد کند و نحوه آموزش آنها و اهداف مشخص نباشد درست نیست، این افراد از برخی کشورهای دیگر در این باره الگو گرفته‌اند، توقع داریم دولت اجازه ندهد بحث آموزش دچار یک ولنگاری و بی در و پیکری شود.
انتهای پیام
