از غرفه ایرانی‌ ها در بازار جشنواره کن چه خبر؟
شصتمین بازار بین‌المللی جشنواره فیلم کن امسال میزبان مجموعه‌ای از نمایندگان کمپانی‌های فیلمسازی، توزیع‌کنندگان، نهادها و جشنواره‌های سینمایی از ایران است. 
به گزارش ایسنا، بازار فیلم کن به عنوان یکی از بزرگترین بازارهای سینمایی اروپا و جهان، امسال شصتمین سال برگزاری خود را از تاریخ ۱۴ تا ۲۳ می (۲۴ اردیبهشت تا دوم خرداد) به صورت موازی با هفتاد و دومین جشنواره فیلم کن برگزار می‌کند.
سینمای ایران نیز طبق روال گذشته نمایندگانی را از بنیاد سینمایی فارابی، جشنواره فیلم فجر و کمپانی‌های تولید و توزیع فیلم در بازار کن دارد که فهرست کامل آنها طبق اعلام کتاب بازار کن از این قرار است (که البته اسامی آنها دلیلی بر حضورشان در بازار کن نیست فقط نام‌شان در این کتاب آمده است.) اما محمد اطبایی و نسرین میرشب و سازمان سوره غرفه‌های مستقل خود را دارند.
بنیاد سینمایی فارابی چتر سینمای ایران را تشکیل داده که علی قاسمی، علیرضا شاهرخی، الهه نوبخت، وحید اسفندیاری و … در آن حضور دارند.
اما اسامی ایرانی‌های که در کتاب بازار کن آمده است بدین شرح است: (که همان‌طور که پیش از این مطرح شد، انتشار این اسامی دلیلی بر حضور قطعی این افراد در بازار کن نیست.)
علیرضا شاهرخی (شرکت هنر هفتم) محمد علی قیاسوند (آل فیلم پرو) میثم شاه بابایی (استودیو بنیل) سعید اخباری، الهه باقریان محمود آبادی و مرتضی طبخی وایگان (شرکت قرن بیست و یکم) الهه نوبخت و فریبا عرب (الی ایماژ) رضا میرکریمی و امیر اسفندیاری (جشنواره جهانی فیلم فجر) علیرضا تابش، رائد فریدزاده، تندیس طباطبایی، مهسا فریبا و شهلا رستم خانی (بنیاد سینمایی فارابی) زیبا شاهپوری (شرکت هنر اول) بهنام واریته (سینما ایده آل) حامد سلیمانی زاده و فرزاد اژدری (جشنواره فیلم‌های کودکان و نوجوانان اصفهان) محمد اطبایی و آیدا رمضانی (مستقل‌های ایرانی) وحید اسفندیاری (شرکت ایریماژ) حامد رهنمایی، حسین ربانی (کانون پرورش فکری کودکان و نوجوانان) بیتا محجوبی (شرکت کیمیا نما) وحید سهرابی (پایا فیلم طوس) علی قاسمی (پخش فیلم پرشیا) مهدی محمدی (سبز افرنگ فیلم) محمد حمزه زاده، احسان کاوه، مریم نقیبی، الهه طاهایی، ایوب جهانی و بهادر ریوانی (سازمان سینمایی سوره) کیانوش، کورش، داریوش و فرزاد دالوند و علی حاج بابایی (استودیو انیمیشن آریا) نسرین میرشب و وحید قطبی زاده (شرکت فرانسوی دریم لب فیلمز) کتایون شهابی، عطا حیاتی و کیمیا شهابی (شرکت فرانسوی نوری پیکچرز) مرجان علیزاده (پاویون کانادا)
همچنین از اهالی سینما که در جشنواره فیلم کن حاضر هستند می‌توان از سیف‌الله صمدیان، سیدغلامرضا موسوی و امید معلم نام برد.
انتهای پیام

