یک اقدام صنفی برای معرفی بهترین کارگردان مستند 
بهترین کارگردانان سینمای مستند معرفی می‌شوند.
به گزارش ایسنا به نقل از روابط عمومی انجمن صنفی کارگردانان سینمای مستند؛ این انجمن در راستای فعالیت‌های فرهنگی خود، جشنِ شب کارگردانان سینمای مستند را برگزار می‌کند.
در این جشن، تنها آثار اعضای انجمن کارگردانان سینمای مستند داوری می‌شود و به سه تن از بهترین کارگردانان سینمای مستند در بخش مستند کوتاه، مستند نیمه بلند و مستند بلند، تندیس انجمن اهدا می‌شود.
زمان دقیق برگزاری، شرایط شرکت آثار و بخش ویژه بزرگداشت‌ها به زودی اعلام خواهد شد.
انتهای پیام
