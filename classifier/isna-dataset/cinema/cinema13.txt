توقف اجرای نمایش «عاشقانه‌های خیابان» گیل‌آبادی
اجرای نمایش «عاشقانه‌های خیابان» شهرام گیل‌آبادی متوقف شد.
به گزارش ایسنا، این نمایش از اواخر خردادماه امسال در تماشاخانه ایرانشهر روی صحنه رفته بود، اما بلیت‌فروشی آن از امروز (دوشنبه، ۱۷ تیرماه) متوقف شده و این خبر توسط مدیران اداره کل هنرهای نمایشی تأیید شده است.
رضا یزدانی، سیما تیرانداز، الهام پاوه‌نژاد و ژاله صامتی بازیگران این نمایش هستند.
در خلاصه این نمایش که به صورت مشترک توسط محمد چرمشیر و بهمن عباسپور نوشته شده آمده است: «عاشقانه‌های خیابان» روایتی خاص از زندگی پیچیده و دشوار زنان دست‌فروش در خیابان‌ها و مترو است.
انتهای پیام

