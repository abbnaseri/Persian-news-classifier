انتشار موزیک ویدئو «شبی که ماه کامل شد» با صدای محسن چاوشی 
موزیک ویدئو «شبی که ماه کامل شد» براساس شعری از حسین صفا و با آهنگسازی و آواز محسن چاوشی منتشر شد.
به گزارش ایسنا، تازه‌ترین فیلم سینمایی نرگس آبیار که یکی از فیلم‌های اکران عید فطر به شمار می‌آید، هم اکنون در سینماهای کشور در حال اکران است و محسن چاوشی موزیک ویدئو «شبی که ماه کامل شد» را خوانده است.
موزیک ویدئو «شبی که ماه کامل شد» بر اساس شعری از حسین صفا است که توسط حمید نجفی را تدوین شده و طبق وعده گروه تبلیغاتای فیلم، این کلیپ امروز ۲۴ خرداد ماه در مدت زمان ۵ دقیقه منتشر شد و در دسترس علاقمندان قرار گرفت.
گیتار الکتریک این موزیک ویدئو بر عهده عادل روح نواز بوده و محسن چاوشی آهنگسازی و تنظیم این قطعه را نیز انجام داده است.
فیلم «شبی که ماه کامل شد» در سی و هفتمین جشنواره فیلم فجر در ۱۳ بخش کاندید دریافت سیمرغ شد و توانست سیمرغ «بهترین فیلم»، «بهترین کارگردانی»، «بهترین بازیگر نقش اول مرد»، «بهترین بازیگر نقش اول زن»، «بهترین بازیگر نقش مکمل زن» و «بهترین چهره پردازی» را از آن خود کند.
این فیلم به تهیه کنندگی محمد حسین قاسمی تولید شده و پخش آن به عهده نور تابان است.
فیلم «شبی که ماه کامل شد» روایت دختر جوانی از مناطق جنوب شهر تهران است که درگیر عشق جوانی شهرستانی می‌شود و این در حالی است که دختر به دلایلی مجبور به مهاجرت از ایران است که در این مسیر برادرش با او همراه می‌شود، اما در میانه راه اتفاقاتی برای آنها رقم می‌خورد.


مرورگر شما از ویدئو پشتیبانی نمی‌کند.
   فایل آن‌را از اینجا دانلود کنید: 
  video/mp4


انتهای پیام
