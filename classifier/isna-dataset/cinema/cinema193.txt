دومین تیزر «شبی که ماه کامل شد»+فیلم
دومین تیزر فیلم سینمایی «شبی که ماه کامل شد» ساخته نرگس آبیار رونمایی شد.
به گزارش ایسنا و به نقل از روابط عمومی فیلم «شبی که کامل شد»، دومین تیزر فیلم سینمایی «شبی که ماه کامل شد» که توسط حمید نجفی راد ساخته شده است، منتشر شد.
فیلم «شبی که ماه کامل شد» در سی و هفتمین جشنواره فیلم فجر در ۱۳ بخش کاندید دریافت سیمرغ شد و توانست سیمرغ «بهترین فیلم»، «بهترین کارگردانی»، «بهترین بازیگر نقش اول مرد»، «بهترین بازیگر نقش اول زن»، «بهترین بازیگر نقش مکمل زن» و «بهترین چهره پردازی» را از آن خود کند.
این فیلم به تهیه کنندگی محمد حسین قاسمی تولید شده و پخش آن به عهده نور تابان است و علاقمندان برای تماشای «شبی که ماه کامل شد» می‌توانند به سایت سینما تیکت مراجعه کنند.
فیلم «شبی که ماه کامل شد» روایت دختر جوانی از مناطق جنوب شهر تهران است که درگیر عشق جوانی شهرستانی می‌شود و این در حالی است که دختر به دلایلی مجبور به مهاجرت از ایران است که در این مسیر برادرش با او همراه می‌شود، اما در میانه راه اتفاقاتی برای آنها رقم می‌خورد.
در ادامه می‌توانید تیزر جدید این فیلم سینمایی را ببینید:


مرورگر شما از ویدئو پشتیبانی نمی‌کند.
   فایل آن‌را از اینجا دانلود کنید: 
  video/mp4


انتهای پیام
