حق ما کشتی گیران بر سازندگان فیلم غلامرضا تختی حلال باشد
منصور برزگر مربی با سابقه کشتی به دیدن فیلم غلامرضا تختی نشست.
به گزارش ایسنا، او شامگاه 23 فروردین ماه پس از تماشای فیلم گفت: فیلم غلامرضا تختی برای من فیلم تأثیرگذار و جذاب بود. اغراق نیست اگر بگویم هشتاد درصد از زندگی خودم را در این فیلم دیدم. در واقع باید سختی کشیده باشی که بدانی چه بر سر غلامرضا تختی آمده است.
او در بخش دیگری از صحبت‌هایش خاطرنشان کرد: «اینکه غلامرضا تختی همیشه کنار مردم بوده به خوبی به تصویر کشیده شده است. اتفاقاً دوران کودکی تختی تا حدی شبیه کودکی خودم بود، من هم بیشتر اوقات در خاک کشتی میگرفتم»
برزگر ادامه داد: «ساخت این فیلم اصلاً کار ساده‌ای نبوده و به تمام جزئیات با هنرمندی نگاه شده است. گریم، کارگردانی، طراحی صحنه و بازیگری برایم بسیار جذاب بود و حق ما کشتی گیران بر سازندگان این فیلم ارزشمند حلال باشد.»
انتهای پیام
