یک بازپرس جنایی سوژه‌ی جدیدترین فیلم بهروز افخمی 
پیش تولید فیلم‌ سینمایی «کاغذ شطرنجی» به کارگردانی و تهیه‌کنندگی بهروز افخمی آغاز شد.
به گزارش ایسنا، بهروز افخمی پس از ۵ سال دوری از سینما، فیلم سینمایی خود را کلید می‌زند.
مجموعه فیلم سینمایی «کاغذ شطرنجی» شامل چند فیلم پلیسی است که فیلمبرداری اولین قسمت آن در مرداد ماه آغاز می‌شود.
«مهدی زمین پرداز» بازیگر نقش اصلی فیلم است. او نقش یک بازپرس جنایی را بازی می‌کند.
قصه‌ی  این فیلم سینمایی در سال ۱۳۶۰ در تهران روایت می‌شود. بهروز افخمی فیلم‌نامه‌ی این اثر را بر اساس قصه‌های واقعی به نگارش درآورده است.
او قصه‌ی این فیلم‌های سینمایی را از خاطرات یک بازپرس دادگستری به نام ناصر بیگدلی برگرفته است. این بازپرس دایره‌ی جنایی پس از بازنشستگی قصد چاپ خاطراتش را دارد و افخمی ویراستار یکی از داستان‌هایش بوده است، این سینماگر اجازه‌ی ساخت یکی از داستان‌ها را به همراه موافقت ضمنی برای ساخت چند داستان دیگر از این بازپرس گرفته است.
این داستان‌ها در قالب رمان با مقدمه‌ای از بهروز افخمی به‌زودی منتشر شود.
عوامل این فیلم سینمایی عبارتند از: فیلمبردار: ماکان عاشوری، صدابردار: طاهر پیشوایی، طراح صحنه و لباس: مرجان شیرمحمدی، دستیار کارگردان و برنامه‌ریز: آیدین افخمی، جانشین تهیه‌کننده: محمد تنکابنی.
انتهای پیام

