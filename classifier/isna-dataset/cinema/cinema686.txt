«درساژ» برگزیده‌ی جشنواره‌ی شرقی ژنو
فیلم «درساژ» به کارگردانی پویا بادکوبه در ادامه حضورهای بین‌المللی خود، با شرکت در بخش رقابتی فیلم‌های بلند چهاردهمین جشنواره فیلم‌های شرقی ژنو، برنده جایزه طلایی بهترین فیلم سینمایی شد.
به گزارش ایسنا، ‎«درساژ» به تهیه کنندگی روح الله برادری و سمیرا برادری پیش از این در جشنواره‌های متعدد جهانی حضور داشته و جوایزی از جمله جایزه ویژه هیات داوران برلین و سیمرغ بهترین فیلم اول جشنواره جهانی فجر را دریافت کرده است. 
‌‎در این فیلم سینمایی علی مصفا، شبنم مقدمی، هوشنگ توکلی ،علیرضا ثانی‌فر،علیرضا آقاخانی ،سیامک ادیب،جلال فاطمی ،لویی سیفی ،یسنا میرطهماسب ،باسط رضایی، به‌آفرید غفاریان ،شایان فصیح‌زاده، رامبد مطلبی و با معرفی نگار مقدم به ایفای نقش می‌پردازند.
پخش بین‌المللی فیلم درساژ را نسرین میرشب برعهده داشته است.
سینه ایران هم در خبری اعلام کرده است که فیلم کوتاه «حلزون»ساخته محمد توریوریان نیز تقدیرنامه هیات داوران بخش فیلم کوتاه را از جشنواره شرقی ژنو گرفته است.
انتهای پیام 
