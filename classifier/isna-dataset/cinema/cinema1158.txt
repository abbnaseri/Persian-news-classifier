معرفی آثار بخش «مدرسان» جشنواره تئاتر دانشگاهی
هیأت ارزیاب و انتخاب «بخش مدرسان» و «بخش دانشجویی بین‌الملل» بیست و دومین جشنواره بین‌المللی تئاتر دانشگاهی ایران آثار راه‌یافته به «بخش مدرسان» را معرفی کرد.
به گزارش ایسنا به نقل از روابط عمومی بیست و دومین جشنواره بین‌المللی تئاتر دانشگاهی ایران، هیأت ارزیاب و انتخاب «بخش مدرسان» و «بخش دانشجویی بین‌الملل» بیست و دومین جشنواره بین‌المللی تئاتر دانشگاهی ایران متشکل از مسعود دلخواه، اسماعیل شفیعی، رحمت امینی و محمودرضا رحیمی آثار راه‌یافته به «بخش مدرسان» را  به شرح زیر معرفی کرد:
نمایش «فقط چهل‌روزه بودم» به کارگردانی مسعود طیبی از دانشگاه علمی‌کاربردی
نمایش «گفت و گوی شبانه» به کارگردانی راحله شمس‌آبادی از دانشگاه علمی‌کاربردی
نمایش «مده آ» به کارگردانی علی‌اصغر راسخ راد از دانشگاه آزاد
بیست و دومین جشنواره بین‌المللی تئاتر دانشگاهی ایران به دبیری امین مختاری پنجم تا چهاردهم اردیبهشت‌ماه سال ۱۳۹۸ به همت اداره کل فرهنگی وزارت علوم، تحقیقات و فناوری در بخش‌های مختلف الف: مناطق «تئاتر صحنه» و ب: سراسری و بین‌المللی «تئاتر صحنه»، «تجربه‌های اجرا»، «نمایشنامه نویسی (جایزه استاد اکبر رادی)، «پژوهش (جایزه دکتر فرهاد ناظر زاده کرمانی)»، «ترجمه نمایشنامه»، «عکس، پوستر و تیزر»، «غیررقابتی»، «کارگاه‌ها و درس‌گفتارها»، «مدرسان»، «جشنواره جشنواره‌ها» و «پایان‌نامه‌های برگزیده» ویژه دانشجویان و فارغ‌التحصیلان برگزار خواهد شد.
انتهای پیام
