«وقتی کبوترها ناپدید شدند» بازیگرانش را شناخت
گروه بازیگران نمایش «وقتی کبوترها ناپدید شدند» تولید تازه تئاتر مستقل اعلام شد.
به گزارش ایسنا،طبق گزارش رسیده؛ بازیگران نمایش «وقتی کبوترها ناپدید شدند» به کارگردانی هستی حسینی که از 15 اردیبهشت ماه در تئاتر مستقل روی صحنه می‌رود معرفی شدند.
اسامی به ترتیب حروف الفبا به شرح زیر است:مهدی پاکدل، خاطره حاتمی، عباس خداقلی‌زاده، شهروز دل‌افکار، سارا زینعلی، الهه شه‌پرست، مهدی کوشکی و مجید نوروزی. 
نمایشنامه «وقتی کبوترها ناپدید شدند» نوشته سفی اکسانن توسط محسن ابوالحسنی ترجمه شده و به زودی روانه بازار نشر می‌شود. ماجرای نمایش در دوران جنگ جهانی دوم می‌گذرد و پس از ۸ ماه تمرین قرار است از نیمه اردیبهشت در تئاتر مستقل اجرا شود.
مصطفا کوشکی، هستی حسینی، سارا اسکندری، علی کوزه‌گر، کسری پاشایی، بهرام رامه و مهدی دوایی بعنوان طراح (صحنه، لباس، گریم، نور، صدا، تیزر و گرافیک) با این نمایش همکاری می‌کنند. ‌ «وقتی کبوترها ناپدید شدند» دهمین نمایشی است که با حمایت تئاتر مستقل تولید می‌شود. «باد شیشه را می‌لرزاند»، «رویای یک شب نیمه تابستان»، «رومئو و ژولیت»، «اپراتور نسل چهارم»، «گتو»، «بخواب در رویاهایت»، «رومولیت»، «شپش» و «سیزده» از جمله نمایش‌هایی هستند که پیش از این و با حمایت تئاتر مستقل تولید شده‌اند.
انتهای پیام
