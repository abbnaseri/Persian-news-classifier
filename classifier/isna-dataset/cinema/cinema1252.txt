اکران «آشغالها» و «درساژ» در هنر و تجربه
فیلم های سینمایی «آشغال‌های دوست داشتنی» و «درساژ» در برخی سالن‌های گروه سینمایی «هنر و تجربه» به نمایش درمیآیند.
به گزارش ایسنا به نقل از روابط عمومی گروه سینمایی هنر و تجربه، در راستای سیاست اکران همزمان فیلم‌هایی با رویکرد هنری و تجربی همزمان با دیگر سرگروه‌ها در گروه «هنر و تجربه»، فیلم‌های «درساژ» ساخته پویان بادکوبه و «آشغال های دوست داشتنی» ساخته محسن امیریوسفی تعدادی سانس در سالن‌های «هنر و تجربه» به خود اختصاص دادند.
سانس‌های فیلم سینمایی «آشغال‌های دوست داشتنی» در خانه هنرمندان عبارتند از دوشنبه ۲۰ اسفند ساعت ۲۰، سه شنبه ۲۱ اسفند ساعت ۲۰:۳۰، چهارشنبه ۲۲ اسفند ساعت ۲۰:۳۰، پنجشنبه ۲۳ اسفند ساعت ۲۱، جمعه ۲۴ اسفند ساعت ۲۰:۳۰ و یکشنبه ۲۶ اسفند ساعت ۲۰:۳۰.
همچنین فیلم «درساژ» تا پایان سال هر شب ساعت ۲۲ در سالن «هنر و تجربه» در پردیس سینمایی کورش به نمایش درمی آید.
شیرین یزدانبخش، حبیب رضایی، هدیه تهرانی، نگار جواهریان، اکبر عبدی، صابر ابر و شهاب حسینی بازیگران «آشغال‌های دوست داشتنی» هستند.
علی مصفا، شبنم مقدمی، هوشنگ توکلی، علیرضا ثانی‌فر، علیرضا آقاخانی، سیامک ادیب، جلال فاطمی برخی از بازیگران فیلم «درساژ» هستند.

انتهای پیام
