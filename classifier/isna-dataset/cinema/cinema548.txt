تدارک اکران همزمان یک فیلم  در ایران و افغانستان
فیلم برگزیده جشنواره جهانی فیلم فجر محصول مشترک ایران و افغانستان به زودی در ایران و افغانستان به صورت همزمان اکران خواهد شد.
به گزارش ایسنا و به نقل از روابط عمومی فیلم، به گفته نوید محمودی تهیه کننده «شکستن همزمان بیست استخوان» گفتگوهایی با  ابراهیم داروغه زاده و محسن امیر یوسفی رؤسای شورای عالی اکران در این زمینه انجام شده است و با توجه به اعلام آمادگی افغانستان برای اکران به صورت همزمان فیلم در تابستان، درحال آماده کردن مقدمات برای اکران فیلم هستند.
برادران محمودی در حال آماده سازی مقدمات برای اکران فیلم در دو کشور هستند تا مخاطبان ایرانی و افغانستانی بتوانند فیلم را همزمان ببینند.
فیلم «شکستن همزمان بیست استخوان» با نام بین‌المللی «رونا مادر عظیم» محصول مشترک ایران و افغانستان است که از طرف افغانستان به آکادمی اسکار برای شرکت در بخش فیلم غیر انگلیسی فیلم تا به امروز در ۱۵ فستیوال بین‌المللی شرکت داشته و چند جایزه از جمله  تقدیر ویژه‌ی جشنواره بوسان، بهترین فیلم از جشنواره وزول و … بدست آورده است.
محسن تنابنده، مجتبی پیرزاده، فرشته حسینی، فاطمه حسینی، فاطمه میرزایی، محیا رضایی، سعید چنگیزیان و علیرضا استادی در این فیلم نقش آفرینی کرده‌اند.
عوامل فیلم عبارتند از نویسنده و کارگردان: جمشید محمودی، تهیه کننده: نوید محمودی، مدیر فیلمبرداری: کوهیار کلاری، صدابردار: مهدی صالح کرمانی، صداگذار: بهمن اردلان، طراح صحنه: مهدی موسوی، طراح لباس: غزاله معتمد، طراح گریم: سعید ملکان، آهنگساز: سهند مهدی زاده، تدوین: جمشید محمودی، دستیار اول کارگردان و برنامه ریز: روزبه سجادی حسینی، منشی صحنه: فائزه گرکانی، مدیر تولید: علیرضا باقربیگی، عکاس: فتاح ذی نوری، جلوه‌های ویژه بصری: علیرضا قادری اقدم، طراح پوستر: بهزاد خورشیدی و روابط عمومی: سپیده حیدرآبادی.
انتهای پیام
