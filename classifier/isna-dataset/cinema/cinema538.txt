«جان ویک» به صدرنشینی «انتقام جویان» پایان داد
فیلم «انتفام جویان: آخر بازی» پس از سه هفته متوالی، جای خود را در صدر گیشه فروش هفتگی سینمای آمریکا به فیلم جدید «جان ویک» با بازی «کیانو ریوز» داد.  
به گزارش ایسنا به نقل از ورایتی، فیلم اکشن «جان ویک: فصل ۳» با بازی «کیانو ریوز» در نقش اصلی در هفته نخست در سینماهای آمریکا در بیش از ۳۸۰۰ سالن به روی پرده رفت و با فروش فراتر از انتظار ۵۷ میلیون دلاری توانست به سلطه سه هفته‌ای فیلم «انتقام جویان: آخر بازی» در گیشه آمریکا پایان داد که این هفته ۲۹.۴ میلیون دلار فروخت.
«جان ویک: فصل ۳» همزمان با سینماهای آمریکا در ۶۶ کشور خارجی نیز اکران خود را آغاز کرد و با فروش ۳۵ میلیون دلاری، فروش جهانی این فیلم را در هفته نخست اکران به ۹۲ میلیون دلار رساند. این فیلم به کارگردانی «چاد استالسکی» با بازی مجدد «کیانو ریوز» در نقش یک آدمکش حرفه‌ای همراه است که در جستجوی تروریست‌ها است.
اما فیلم ابرقهرمانی «انتقام جویان: آخربازی» با رساندن فروش خود به ۷۷۱ میلیون دلار جایگاه دوم پرفروش‌ترین فیلم‌های تاریخ سینمای آمریکا را از «آواتار» (۷۶۱ میلیون دلار) گرفت و تنها «جنگ ستارگان: نیرو برمی‌خیزد» (۹۳۷ میلیون دلار) را بالای خود می‌بیند.
این فیلم در گیشه جهان نیز با فروش ۲.۶ میلیون دلاری در رتبه دوم پرفروش‌ترین فیلم‌هاری تاریخ سینما قرار دارد و فاصله کمی تا شکستن رکورد ۲.۷۸ میلیارد دلاری و تاریخی «آواتار» دارد.
«انتقام جویان: آخر بازی» دنباله «انتقام‌جویان: جنگ ابدیت» (۲۰۱۸) و همچنین «انتقام‌جویان» (۲۰۱۲) و «انتقام‌جویان: عصر اولتران» (۲۰۱۵) است و بیست و دومین فیلم در دنیای سینمایی مارول است که برادران «روسو» آن را با فیلمنامه‌ای مشترک از «کریستوفر مارکوس» و «استیون مک‌فیلی» کارگردانی کرده‌اند.
«رابرت داونی جونیور»، «کریس ایوانز»، «مارک رافلو»، «کریس همسورث»، «اسکارلت جوهانسون»، «جرمی رنر»، «دان چیدل»، «پل راد»، «بری لارسون»، «ردلی کوپر» و «جاش برولین» از بازیگران این فیلم ابرقهرمانی هستند.
انتهای پیام
