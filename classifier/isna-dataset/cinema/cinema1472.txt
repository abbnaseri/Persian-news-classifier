برپایی جشنواره تئاتر شهروند «خارگ»
دومین جشنواره تئاتر شهروند خارگ با عنوان "دُر درخشان خلیج فارس" اسفند ماه امسال باحضور گروه‌هایی از ۱۰ استان کشور به صورت رقابتی برگزار می‌شود.
به گزارش ایسنا به نقل از روابط عمومی جشنواره تئاتر شهروند خارگ، این جشنواره ویژه نمایش‌های خیابانی است که نخستین دوره آن سال گذشته به صورت داخلی در جزیره خارگ برگزار شد و اسفند ماه امسال به همت شهرداری و شورای اسلامی شهر خارگ و با همکاری اداره فرهنگ و ارشاد اسلامی و انجمن هنرهای نمایشی خارگ با حضور گروه‌هایی از ۱۰ استان کشور به صورت رقابتی برگزار می‌شود و موضوعاتی چون حمایت از کالای ایرانی، آگاهی از حقوق شهروندی، آسیب‌های اجتماعی، محیط زیست و بهینه سازی مصرف آب از اولویت‌های موضوعی این جشنواره هستند.  
 گروه‌های تئاتری از استان‌های بوشهر، خوزستان، کهگیلویه و بویر احمد، فارس، چهارمحال بختیاری، ایلام، کرمانشاه، اصفهان و یزد از تاریخ ۱۰ تا ۱۴ اسفند ماه ۹۷  با حضور در دومین جشنواره تئاتر خیابانی "دُرّ درخشان خلیج فارس" در جزیره خارگ حضور خواهند داشت.
انتهای پیام 
