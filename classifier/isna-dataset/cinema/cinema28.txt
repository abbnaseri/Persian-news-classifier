اعلام اسامی فیلم‌های بخش بین‌الملل فیلم شهر 
اسامی فیلم‌های بخش بین‌الملل هفتمین جشنواره فیلم شهر اعلام شد.
به گزارش ایسنا به نقل از ستاد خبری هفتمین جشنواره بین المللی فیلم شهر، ۳۱ فیلم از کشورهای دانمارک، آرژانتین، بریتانیا، مکزیک، امریکا، آلمان، اوکراین، ترکیه، لهستان، مصر، هند، ژاپن، تایوان، فرانسه، نروژ، ارمنستان، اندونزی، روسیه، نیوزلند، هلند و افغانستان به بخش فیلم های بین الملل جشنواره فیلم شهر راه پیدا کردند که اسامی این آثار به شرح زیر است:
در بخش مستندهای بلند «پناهگاه انسان» ساخته Boris B Bertram در سال ۲۰۱۷ از کشور دانمارک و برنده جایزه جشنواره فیلم مسکو، «لیوینگستون، مرد و روش» ساخته SofÍa Mora در سال ۲۰۱۹ از کشور آرژانتین، «آرمانشهر جدید» ساخته Christopher lan Smith در سال ۲۰۱۷ از کشور بریتانیا و برنده جایزه قدرت و تاثیر هنر و معماری بر ایجاد یک آرمانشهر، «میراث» ساخته Lisa F. Jackson در سال ۲۰۱۸ از کشور مکزیک و منختب جشنواره فیلم برلین، سن فرانسیسکو، مستند نیویورک، سن لوییس، «شهر آزمایشگاهی» ساخته Chad Freidrichs در سال ۲۰۱۷ از کشور امریکا، منتخب جشنواره‌های مستند نیویورک، شیکاگو.
در بخش مستندهای کوتاه «روزی در کنار رودخانه» ساخته Fereilinger Isabella در سال ۲۰۱۸ از کشور آلمان، منتخب چندین جشنواره بین المللی فیلم کوتاه، «زیر سینک» ساخته Elena Rubashevska در سال ۲۰۱۹ از کشور اوکراین، «پروانه آبی» ساخته Okan Erünsal محصول ۲۰۱۹ و «مردی از دریا» ساخته Ceyhun Yilmaz Ket محصول ۲۰۱۸ از کشور ترکیه، «بی‌نهایت ۵۰ متر دورتر است» ساخته Daniel Swiatly در سال ۲۰۱۸ از کشور لهستان، «میدان رستگاری» ساخته John Moody منتخب جشنواره های معماری و طراحی نیویورک و «میز پینک پنگ» ساخته Jon Bunning در سال ۲۰۱۷ از کشور امریکا برنده جایزه بهترین مستند کوتاه جشنواره فلوریدا و «خاطرات یک کفاش» ساخته Karim Makram در سال ۲۰۱۸ از کشور مصر.
در بخش فیلم‌های داستانی بلند «شکست محدودیت‌ها» ساخته Łukasz Palkowski محصول ۲۰۱۷ از کشور لهستان و برنده جایزه بهترین فیلم و بهترین بازیگر زن، بهترین طراحی تولید و بهترین بایگر مرد از جشنواره لهستان، «بی‌عشق» ساخته Andrey Zvyagintsev محصول ۲۰۱۷ از کشور روسیه برنده جایزه ویژه هیأت داوران جشنواره کن و نامزد دریافت جایزه در جشنواره های گلدن گلوب، اسکار، بفتا، «در جستجوی سکوت» ساخته Dar Gaiمحصول 2018 از کشور هند و منتخب جشنواره بوسان، «دزدان فروشگاه» ساخته Hirokazu Kore-eda محصول ۲۰۱۸ از کشور ژاپن برنده جایزه نخل طلای جشنواره کن، شیکاگو، مونیخ و نامزد دریافت جایزه در بسیاری از جشنواره های بین‌المللی، «غرش» ساخته Chun-Hao Chan محصول ۲۰۱۸ از کشور تایوان، «تو هرگز اینجا نبودی» ساخته Lynne Ramsay محصول ۲۰۱۷ از کشور بریتانیا، برنده جایزه بهترین بازیگر مرد و بهترین فیلمنامه از جشنواره کن و نامزد جایزه بهترین فیلم جشنواره بفتا.
در بخش فیلم‌های کوتاه داستانی «در حال غرق شدن» ساخته Mahdi Fleifel در سال ۲۰۱۷ از کشور دانمارک-یونان نامزد جایزه بهترین فیلم از جشنواره بفتا، کن، میامی، میلان، «شبیه کیسه ها شدن» ساخته Mikkel Storm Glomstein در سال ۲۰۱۸ از کشور نروژ و برنده جایزه بهترین فیلم کوتاه جشنواره فیلم‌های اروپایی، «سال جدید من» ساخته Arusyak Simonyan در سال ۲۰۱۸ از کشور ارمنستان و منتخب جشنواره فیلم کوتاه ارمنستان، «رنام، بدنبال زمین بازی» ساخته David Richard در سال ۲۰۱۸ از کشور اندونزی و برنده جایزه از جشنواره فیلم آسیانت، «ساموِل» ساخته Evgeniy Bakirov در سال ۲۰۱۹ از کشور روسیه-ارمنستان، «سحر» ساخته Sachin Aggarwal در سال ۲۰۱۸ از کشور هند و «صدای آب» ساخته Ghulam Yahya Jafari در سال ۲۰۱۸ از کشور افغانستان.
در بخش انیمیشن کوتاه «آتش در شهر مقوایی» ساخته Phil Brough در سال ۲۰۱۸ از کشور نیوزلند و نامزد جایزه خرس نقره‌ای جشنواره برلین و ترایبکا نیویورک، «هیبرید» ساخته Florian Brauch در سال ۲۰۱۷ برنده جایزه هیأت داوران جشنواره انسی و دیپلم افتخار جشنواره فارگو ، «فضای منفی» ساخته Laureline Paul-Constant در سال ۲۰۱۷ و نامزد جایزه اسکار بهترین انیمیشن کوتاه و برنده جایزه بهترین انیمیشن کتاه از جشنواره انسی و «صدا» ساخته Bastiaan Schravendeel در سال ۲۰۱۸ از کشور فرانسه و «مکعب روبیک» ساخته Ru Kuwahata و max porter در سال ۲۰۱۷ از کشور هلند و برنده جایزه بهترین انیمیشن کوتاه از جشنواره آوانکا.
هفتمین جشنواره بین‌المللی فیلم شهر ۲۶ تا ۳۱ تیرماه سال جاری توسط موسسه تصویر شهر با شعار «شهروند مسئول، شهر سالم» و به دبیری هاشم میرزاخانی در پردیس سینما گالری ملت برگزار می‌شود.
انتهای پیام
