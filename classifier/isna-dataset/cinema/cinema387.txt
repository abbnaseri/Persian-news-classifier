برپایی جشنواره فیلم های ایرانی پاریس
هفتمین جشنواره فیلم های ایرانی پاریس از ۲۲ تا ۲۸ خرداد/۱۲ تا ۱۸ ژوئن در فرانسه برگزار و با نمایش مستند «برای آزادی» افتتاح خواهد شد.
به گزارش ایسنا، طبق اعلام سینه ایران در بخش سینمای معاصر فیلمهای سینمایی «آستیگمات» ساخته مجید رضا مصطفوی، «هت تریک» ساخته رامتین لوافیپور، «همچنان که می مردم» ساخته مصطفی سیاری، «رونا مادر عظیم» ساخته جمشید محمودی و «مغزهای کوچک زنگ زده» ساخته هومن سیدی به نمایش درمی آید.
در بخش روزی روزگاری انقلاب ۱۳۵۷ فیلمهای «برای آزادی» ساخته حسین ترابی، «چریکه تارا» ساخته بهرام بیضایی، «تازه نفس ها» ساخته کیانوش عیاری، «جاده های سرد» ساخته مسعود جعفری جوزانی، «مادیان» ساخته علی ژکان، «ناخدا خورشید» ساخته ناصر تقوایی و «نار و نی» ساخته سعید ابراهیمی فر، در بخش مستند «منیر» ساخته بهمن کیارستمی و در بخش فیلم های کوتاه «هایلایت» از شهرزاد دادگر، «خروس ها» از امیر رضا جلالیان، «زمینی که در آن غرق می شوم» از نگین خزایی، «هدیه» از سحر ستوده، «طاقی» از کورش عسگری و «مثل بچه آدم» از آرین وزیر دفتری به نمایش در خواهند آمد.
انتهای پیام
