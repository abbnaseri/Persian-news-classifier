«آنتیگونه» به تالار «حافظ» می‌آید
نمایش «آنتیگونه» با کارگردانی احسان خیرمند، از بیست و سوم اردیبهشت ماه در تالار «حافظ» اجرا می‌شود.
به گزارش ایسنا به نقل از روابط عمومی وامور بین الملل بنیاد رودکی، نمایش «آنتیگونه» اثر ماندگار سوفوکل، با ترجمه دکتر نجف دریابندری و کارگردانی احسان خیرمند از ۲۳ اردیبهشت تا ۱۳ خرداد ماه، ساعت ۲۱ و۳۰ دقیقه در تالار حافظ روی صحنه می‌رود.
در این نمایش بازیگران؛ عدنان محمدی پور، ستایش زینلی، علیرضا امین عطائی، کیانا امین عطایی و حامد مهدی نژاد هستند.
تهیه کننده: سجاد افشاریان و مجری طرح این برنامه موسسه فرهنگی هنری اورنگ (مدیرعامل مهتاب رحیمی) و موبایل اسکار است.
در خلاصه داستان این نمایش آمده است؛ پولونیکس و اتئوکلس در جنگی بر سر به دست آوردن قدرت کشته می‌شوند. کرئون پادشاه شهر تب دستور می‌دهد پولونیکس به خاطر بی‌احترامی به قوانین شهر دفن نشود اما آنتیگونه خواهر پولونیکس طبق فرمان خدایان برادرش را به خاک می‌سپارد و این باعث شوربختی آنتیگونه می‌شود.

انتهای پیام
