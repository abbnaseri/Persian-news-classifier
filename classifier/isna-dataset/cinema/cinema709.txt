«مهاجر کوچولو» مسافر استرالیا شد
مرکز هنرهای نمایشی سیدنی نمایش «مهاجر کوچولو» را آماده اجرا می‌کند.
به گزارش ایسنا به نقل از روابط عمومی نمایش، «مهاجر کوچولو» کاری از مرکز هنرهای نمایشی سیدنی (شودا) به نویسندگی و کارگردانی فریدون محرابی و تهیه کنندگی بهنام فهیم‌نیا در سیدنی استرالیا به روی صحنه می‌رود.
بنا بر این گزارش، این نمایش که اقتباسی از کتاب «شازده کوچولو» اثر آنتوان دوسنت اگزوپری است به عنوان نخستین اثر تولید شده توسط کمپانی فرهنگی هنری شودا به حساب می‌آید که در آن شایان عسکری، افشین صفری، مائده تیماج‌چی، پگاه پناه، مرجان لطفعلی، سوگند مجنونی، آیدا فربود به همراه فریدون محرابی و بهنام فهیم‌نیا به ایفای نقش می‌پردازند.
نمایشنامه «مهاجر کوچولو» از زبان خلبانی روایت می‌شود که به طور اتفاقی با او آشنا شده است. وی از جایی به نام «ناریا» مهاجرت کرده و اتفاق‌های خاص سفرش را برای خلبان تعریف می کند.
نمایش «مهاجر کوچولو» از ۱۴ تا ۱۶ جون (۲۴ تا ۲۶ خرداد) در سالن تئاتر مانکی‌با (Monkey Baa Theatre) اجرا می‌شود.
انتهای پیام 
