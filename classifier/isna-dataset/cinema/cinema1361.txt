اعلام برنامه‌های تئاتر شهر در واپسین روزهای سال
برنامه جدید تالارهای نمایشی مجموعه تئاتر شهر در حالی اعلام شد که در فهرست این آثار، دو اثر نمایشی اجرا شده از تئاتر شهرستانها در تالارهای قشقایی و چهارسو روی صحنه می روند.
به گزارش ایسنا به نقل از روابط عمومی مجموعه تئاتر شهر، سه نمایش جدید با پایان گرفتن سی و هفتمین جشنواره بین المللی تئاتر فجر در تالارهای اصلی، چهارسو و قشقایی مجموعه تئاتر شهر میزبان علاقه مندان تئاتر هستند.
این در حالی است که از این سه اثر نمایشی، دو نمایش با هدف رویکرد حمایتی مدیریت مجموعه تئاتر شهر از آثار تئاتر شهرستانها، اجرای عمومی خود را در پایتخت آغاز میکنند.
در تالار اصلی نمایش «ملاقات» به نویسندگی فردریش دورنمات و کارگردانی پارسا پیروزفر از روز یکشنبه ۱۲ اسفند ماه ساعت ۱۹:۳۰ به مدت ۱۲۰ دقیقه و قیمت بلیت ۵۰ تا ۷۰ هزار تومان اجرای خود را آغاز میکند.
در این نمایش علی ابدالی، نسترن امیرعبدالهیان، زینب ایزدپناه، رضا بهبودی، افسانه پرمر، پانته آ پناهی ها، پارسا پیروزفر، سیاوش چراغی پور، احسان حاجیانی، مهدی حسینی نیا، افشین خورشید باختری، امید رضایی، مونا رضایی، امیر صادقی، مجتبی علیرضالو، مونا غیاثی، نسیم قدس الهی، نیما قطبی، تیام کریمایی، سیاوش کریما، هومن کیایی، امیر محمدی، ایوب محمودنیا، مریم مسچیان، بهاره مصدقیان، نیما مظفری پور، الکس ملک کرم، داریوش موفق، مهدی میلانی، پیمان ناجی، امیر هرمزی نژادبه عنوان بازیگر حضور دارند.
در تالار چهارسو نمایش «ما داریم ازاین خونه میریم» به نویسندگی بهزاد آقاجانی و کارگردانی حسین اکبرپور از مشهد از روز یکشنبه ۱۲ اسفند ساعت با مدت زمان ۶۰ دقیقه به صحنه می رود. ندا محمدی، محمد جهان پا، منصور جهان بخش و سپهر ملاحسینی نیز بازیگران این اثر نمایشی هستند.
«یک هفته راه رفتن در بهشت» عنوان نمایش دیگری به نویسندگی رضا گشتاسب وکارگردانی محمد هادی هاشم زاده از شیراز است که از روز ۱۰ اسفند ماه ساعت ۱۹ به مدت ۷۰ دقیقه و قیمت بلیت ۳۰ هزار تومان در تالار قشقایی روی صحنه میرود.
این در حالی است که امیر خواجه میرکی پور، معصومه (الهام) کشاورزی، محمد علی امیری، فرزاد پریدار، زهرا کارگر، محمد حسین نعمتی، بهنام مرادی قیری، فاطمه احسانی، علیرضا اصلاحی، هستی کرمی به عنوان بازیگر در این نمایش حضور دارند.
انتهای پیام
