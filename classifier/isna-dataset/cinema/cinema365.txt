اجراهای ویژه «شهر ما» در روز شنبه 18 خرداد
نمایش «شهر ما» به کارگردانی حسن معجونی که این روزها در تماشاخانه ایرانشهر روی صحنه است، روز شنبه 18 خرداد در قالب 2 اجرای ویژه به صحنه می‌رود.
به گزارش ایسنا، «شهر ما» نوشته تورنتون وایلدر و ترجمه زهرا طولابی که با طراحی و کارگردانی محمدحسن معجونی در سالن سمندریان تماشاخانه ایرانشهر اجرا می‌شود، روز شنبه ۱۸ خرداد ۲ اجرای ویژه در ساعت‌های ۱۸ و ۲۱ خواهد داشت.
اجرای ساعت ۱۸ ویژه دانشجویان علاقه‌مند به تماشای «شهر ما» است که می‌توانند با تخفیف ۲۰ درصدی در نظر گرفته شده بلیت این اثر نمایشی را به صورت حضوری از گیشه تماشاخانه ایرانشهر تهیه کنند.
بازیگران «شهر ما» به ترتیب ورود به صحنه عبارتند از: کیارش دادگر، حسین امیدی، داران آرمان، پریسا طهماسب، سوگل کلابی، مرسده ایزد دوست، سما رجبی، آوا شریفی، مهدی ابوحمزه، عباس صابری، امیرحسین گمنام، افشین وزیرزاده، مهشید آقاخانی، هاله پورقدیمی، لیلا اکبری، یاسمن دهقانی، ملینا جوهری، مهدی باقرکنی، مریم زارعی، رضا سامانی، بهشاد رسولی، سپهر جاویدیان، سحر علیرضایی، هدی بهمن اف، احمدرضا مقدسی، علی قانعی، سیاوش البخشی نایینی، افشین تمدن، مریم محمودی منش، علی بیک زاده، شیما بهرمن، علی شهدادی، پردیس رضاپوری، صبا پویشمن، بهار شعربافی.
انتهای پیام
