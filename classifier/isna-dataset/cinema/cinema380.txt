  تخفیف بلیت برای سه روز اول نمایش حسین کیانی
روش بلیت تازه‌ترین نمایش حسین کیانی، «چشم به راه میرغضب» با تخفیف برای سه روز اول همراه است.
به گزارش ایسنا به نقل از روابط عمومی نمایش، فروش بلیت نمایش «چشم به راه میرغضب»، تازه‌ترین اثر حسین کیانی که از چهارشنبه ۲۲ خرداد در تماشاخانه سنگلج روی صحنه می‌رود آغاز شد.
«چشم به راه میرغضب» به نویسندگی، کارگردانی و طراحی حسین کیانی در سه روز نخست اجرای خود با ۲۵ درصد تخفیف میزبان علاقه‌مندان خواهد بود.
این نمایش با نام دوم «یک مضحکه سیاه» که در خلاصه داستان آن چنین آمده است: «ذبیح و رضی، یکی مستبد و دیگری مشروطه‌خواه در دوره استبداد صغیر محمدعلی شاه به اعدام محکوم می‌شوند»، هر شب ساعت ۲۰:۳۰ اجرا می‌شود.
بازیگران «چشم به راه میرغضب» که کیانی در خصوص اجرایش در سنگلج می‌گوید: «به نظرم تئاتر ایران دوره‌ای از بحران و آشفته‌حالی را سپری می‌کند که برای عبور از آن، بازگشت به اصل‌ها و اصالت‌ها به شدت نیاز است و احساس می‌شود. رفتن من برای نخستین بار به تماشاخانه سنگلج، نه از سر کمبود جا و امکان اجرایی که در اثر این احساس ضرورت و نیاز بود.» عبارتند از: علی سلیمانی، سیروس همتی، وحید نفر، مجید رحمتی و سهیل ملکی. نخستین تیزر این نمایش توسط معصومه کیانی ساخته شده است. انتهای پیام  
