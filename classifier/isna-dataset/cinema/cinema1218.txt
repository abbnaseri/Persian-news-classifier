جدیدترین خبرها از جشنواره تئاتر دانشگاهی 
معرفی هیات انتخاب بخش تئاتر صحنه‌ای دو استان البرز و تهران جشنواره‌ی تئاتر دانشگاهی و معرفی عکاسان این رویداد از جمله خبرهای این رویداد هنری است. 
دبیرخانه بیست و دومین جشنواره بین المللی تئاتر دانشگاهی ایران، هیات انتخاب و ارزیاب نهایی بخش تئاتر صحنه استانهای تهران و البرز این دوره را معرفی کرد.
به گزارش ایسنا به نقل از روابط عمومی بیست و دومین جشنواره بین المللی تئاتر دانشگاهی ایران، اسامی هیات انتخاب و ارزیاب نهایی بخش تئاتر صحنه استان تهران و استان البرز بیست و دومین جشنواره بین المللی تئاتر دانشگاهی ایران اعلام شد.
ابراهیم پشت‌کوهی، سیاوش پاکراه، محمد منعم، شهاب آگاهی و الهام شکیب هنرمندانی هستند که از روز ۱۲ اسفند ماه سال ۹۷ کار ارزیابی و انتخاب آثار بخش نهایی تئاتر صحته استان های تهران و البرز را در دانشگاه های هنر و معماری، تهران، تربیت مدرس، هنر و سوره آغاز کرده اند.
طبق اعلام دبیرخانه بیست و دومین جشنواره بین المللی تئاتر دانشگاهی نتایج نهایی این بخش روز یکشنبه ۲۶ اسفند ماه از طریق ستاد خبری و سامانه جشنواره اعلام می شود.

معرفی عکاسان جشنواره‌ی تئاتر دانشگاهی
عکاسان بخش عکس تئاتر جشنواره بین المللی تئاتر دانشگاهی ایران در حالی معرفی شدند که یک کارگاه تخصصی عکاسی تئاتر نیز با این حضور این هنرمندان برگزار شد.
اسامی عکاسان بخش عکس تئاتر بیست و دومین جشنواره بین المللی تئاتر دانشگاهی ایران در حالی اعلام شد که یک کارگاه تخصصی پنج ساعته عکاسی تئاتر با حضور سیامک زمردی مطلق مدرس پیشکسوت عکاسی تئاتر کشورمان میزبان این هنرمندان بود.
نسترن ایرانپور دانشجوی رشته کارشناسی عکاسی تبلیغات از دانشگاه علمی کاربردی، داود دانش گز کوه دانشجوی رشته کارشناسی عکاسی تبلیغات از دانشگاه علمی کاربردی، کیارش مسیبی دانشجوی رشته کارشناسی ارشد پژوهش هنر از دانشگاه آزاد اسلامی، پریناز صفویه دانشجوی کارشناسی ادبیات نمایشی از دانشگاه هنر، شایان حبیبی دانشجوی رشته کارشناسی کارگردانی بازیگری از دانشگاه تهران، محمدعلی پوردانشجوی رشته کاردانی کمک کارگردانی از دانشگاه علمی کاربردی، بهنام توفیقی دانشجوی رشته کاردانی عکاسی از دانشکده علمی کاربردی خبرگزاری فارس، آی ناز فرهادی دانشجوی کارشناسی ارشد رشته عکاسی از دانشگاه سوره، امیرحسین فرهانی دانشجوی رشته کارشناسی حسابداری از دانشگاه پیام نور، پریسا عباس زاده دانشجوی رشته کارشناسی ارشد کارگردانی نمایش از دانشگاه تربیت مدرس و پگاه صائبی دانشجوی رشته کارشناسی گرافیک از دانشگاه تهران هنرمندانی بودند که در این کارگاه های تخصصی حضور پیدا کردند.
بخش تئاتر صحنه مناطق نیز نیمه اول اسفند ماه سال ۱۳۹۷ میزبان هنرمندان فعال عرصه تئاتر دانشگاهی خواهد بود.بخش نهایی بیست و دومین جشنواره بین المللی تئاتر دانشگاهی ایران نیز به دبیری امین مختاری پنجم تا چهاردهم اردیبهشت ماه سال ۱۳۹۸ به همت اداره کل فرهنگی وزارت علوم، تحقیقات و فناوری در بخش‌های مختلف الف: مناطق «تئاتر صحنه» و ب: سراسری و بین‌المللی «تئاتر صحنه»، «تجربه های اجرا»، «نمایشنامه نویسی (جایزه استاد اکبررادی)، «پژوهش (جایزه دکتر فرهاد ناظر زاده کرمانی)»، «ترجمه نمایشنامه»، «عکس، پوستر و تیزر»، «غیر رقابتی»، «کارگاه ها و درس گفتارها»، «مدرسان»، «جشنواره جشنواره ها» و «پایان نامه های برگزیده» ویژه دانشجویان و فارغ التحصیلان برگزار خواهد شد. بخش تئاتر صحنه مناطق نیز نیمه اول اسفند ماه سال ۱۳۹۷ میزبان هنرمندان فعال عرصه تئاتر دانشگاهی خواهد بود.
انتهای پیام
