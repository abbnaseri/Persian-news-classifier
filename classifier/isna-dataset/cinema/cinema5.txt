فیلم «سمفونی نهم» پاییز اکران می‌شود
فیلم سینمایی «سمفونی نهم» به کارگردانی محمدرضا هنرمند پاییز درسینماهای سراسر کشور اکران می‌شود.
به گزارش ایسنا به نقل از روابط عمومی شرکت سینمایی نمایش گستران، امیر حسین حیدری مدیر شرکت سینمایی «نمایش گستران» و پخش کننده فیلم «سمفونی نهم» درباره آخرین وضعیت این فیلم گفت: پروانه نمایش این فیلم صادر شده و در حال برنامه‌ریزی برای اکران فیلم هستیم و به احتمال فراوان فیلم در پاییز ۹۸ اکران می‌شود.
وی ادامه داد: نسخه‌ای که قرار است اکران شود با نسخه‌ای که در جشنواره به نمایش در آمده است تفاوت دارد.
«سمفونی نهم» فیلمی به کارگردانی و نویسندگی محمدرضا هنرمند و به تهیه‌کنندگی زینب تقوایی و با حضور حمید فرخ نژاد، ساره بیات، مهرداد صدیقیان، هدی زین العابدین، محمدرضا فروتن، مارین ون هولک، علیرضا کمالی، پژمان بازغی ساخته شده است.
انتهای پیام
