معرفی آثار یک بخش جشنواره تئاتر فتح خرمشهر
هیئت انتخاب متون (طرح و ایده) نمایش‌های محیطی و میدانی بیست و دومین جشنواره ملی تئاتر فتح خرمشهر اسامی ۲۲ متن پذیرفته‌شده و راه‌یافته به مرحله بعد را اعلام کرد.
به گزارش ایسنا به نقل از روابط عمومی اداره کل هنرهای نمایشی، طبق اعلام دبیرخانه بیست و دومین جشنواره ملی تئاتر فتح خرمشهر، هیئت داوران انتخاب متون (طرح و ایده) نمایش‌های محیطی و میدانی متشکل از شیرین بزرگمهر، محمودرضا رحیمی و حمید پورآذری ۲۲ اثر را به شرح زیر برای ارزیابی در مرحله بازبینی، معرفی کردند:
۱- «گل پری»، به نویسندگی سعید بادینی و کارگردانی ساغر کیخواه از شهر زاهدان، استان سیستان و بلوچستان
۲- «از یاد رفتگان»، به نویسندگی و کارگردانی پژمان شاهوردی از شهر بروجرد، استان لرستان
۳- «میرزا کوچک خان (فتح گیلان)» به نویسندگی و کارگردانی کریم مقدسی از شهر اراک، استان مرکزی
۴- «تار، پود، معرکه»، به نویسندگی بهنام میرزایی و کارگردانی آیدا شهابی از شهر همدان، استان همدان
۵- «سیاه مثل سپید»، به نویسندگی و کارگردانی مرجان قاسمی از شهر دهلران، استان ایلام
۶- «انتظار»، به نویسندگی و کارگردانی صبیحه جوانپور از شهر آبادان، منطقه اروند
۷- «ناگفته‌های پدرم از سال‌های ۸۸ تا ۹۴»، به نویسندگی عبدالرضا محمدی‌نژاد و کارگردانی علی معرفت از شهر گناوه، استان بوشهر
۸- «یار تویی»، به نویسندگی هومن میرمعنوی و کارگردانی ریحانه حسین‌زاده از شهر رشت، استان گیلان
۹- «نام تمام دختران دنیا»، به نویسندگی آرش منصوری و کارگردانی معصومه بساطی از شهر کرمانشاه، استان کرمانشاه
۱۰- «چمدان»، به نویسندگی و کارگردانی اصغر گروسی از شهر شیراز، استان فارس
۱۱- «یار یار»، به نویسندگی مرتضی اسدی‌مرام و هواس بلوک و کارگردانی مرتضی اسدی‌مرام از شهر کرمانشاه، استان کرمانشاه
۱۲- «مترسک و کلاغ‌ها»، به نویسندگی احمد شاملو و کارگردانی فاطمه اعزازی از شهر خرمشهر، منطقه اروند
۱۳- «شب سوم»، به نویسندگی و کارگردانی عبدالرضا محمدی‌نژاد از شهر گناوه، استان بوشهر
۱۴- «تیشتر»، به نویسندگی و کارگردانی حمید ناطقی از شهر ساری، استان مازندران
۱۵- «گزارش یک تابوت»، به نویسندگی و کارگردانی حسن غابشی از شهر خرمشهر، منطقه اروند
۱۶- «داول کشی»، به نویسندگی و کارگردانی مرتضی اسدی‌مرام و هواس بلوک و کارگردانی مرتضی اسدی‌مرام از شهر کرمانشاه، استان کرمانشاه
انتهای پیام
۱۷- «قهرمان غریب»، به نویسندگی پژمان شاهوردی و کارگردانی زهرا چراغی از شهر ایلام، استان ایلام
۱۸- «حکایت آن تکه دیوار»، به نویسندگی و کارگردانی شریفه جعفرزاده از شهر خوی، استان آذربایجان غربی
۱۹- «هفت پله تا آواز خورشید»، به نویسندگی نگار نادری و کارگردانی آرزو علی‌پور از شهر لاهیجان، استان گیلان
۲۰- «خردل لای نون»، به نویسندگی رضا بهرامی و کارگردانی جلال حسنوند از شهر تهران، استان تهران
۲۱- «عبور ممنوع، فریاد نزن»، به نویسندگی عبداله حلیات و کارگردانی عبدالحسین نسب از شهر خرمشهر، منطقه اروند
۲۲- «جاسم، آخرین ماتادور»، به نویسندگی پژمان محراب‌پور و عبداله حلیات و کارگردانی پژمان محراب‌پور از شهر خرمشهر، منطقه اروند
طبق اعلام دبیرخانه و براساس فراخوان منتشرشده، تمامی گروه‌های راه‌یافته به مرحله بازبینی می‌بایست تا پایان روز یکم شهریورماه سال جاری آثار خود را در قالب چهار نسخه لوح فشرده تصویری به آدرس دبیرخانه مرکزی واقع در منطقه آزاد اروند ارسال کنند.
براساس برنامه‌ریزی ستاد اجرایی این دوره از جشنواره، تاریخ اعلام‌شده تمدید نخواهد شد. تنها آثاری به مرحله نهایی جشنواره راه پیدا می‌کنند که ضمن رعایت تمامی مفاد فراخوان، مجوز کتبی نویسنده یا صاحب امتیاز نمایشنامه خود را به دبیرخانه جشنواره تحویل دهند.
بیست و دومین جشنواره ملی تئاتر فتح خرمشهر در چهار بخش مسابقه نمایش‌های صحنه‌ای، مسابقه نمایش‌های کوتاه، مسابقه نمایشنامه‌نویسی و نمایش‌های میدانی و محیطی به دبیری حمیدرضا آذرنگ آبان‌ماه سال جاری در منطقه آزاد اروند برگزار خواهد شد.
انتهای پیام
