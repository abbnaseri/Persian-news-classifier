نخستین نمایش ۲۰ فیلم سینمایی در بازار فیلم تهران
از میان ۵۲۲ عنوان اثر متقاضی، ۴۸ فیلم ایرانی، شامل ۳۳ فیلم سینمایی، ۶ فیلم کوتاه و ۹ فیلم مستند برای نمایش در بازار فیلم سی و هفتمین جشنواره جهانی فیلم فجر برگزیده شده‌اند.
به گزارش ایسنا به نقل از ستاد خبری سی‌و هفتمین جشنواره جهانی فیلم فجر، سی و هفتمین جشنواره جهانی فیلم فجر در بخش بازار فیلم های کوتاه، مستند و سینمایی ایرانی را به نمایش می‌گذارد که ۲۰ عنوان از فیلم‌های سینمایی، اولین نمایش خود را در جشنواره جهانی فیلم فجر تجربه می‌کنند.
اسامی فیلم‌های ایرانی حاضر در جشنواره سی‌وهفتم به ترتیب الفبا به این شرح است:
فیلم های کوتاه: توقف (پگاه انصاری)، سرسام (سید وحید حسینی نامی، نوید نامی)، سیم ششم (بهرام عظیمی)، قربانی (مهدی محمدنژادیان)، ملاقات خصوصی (فرهاد غریبی)، یکدیگر (سارا طبیب زاده)
فیلم های مستند: اسرار دریاچه (آرمین ایثاریان)، بهارستان خانه ملت (بابک بهداد)، به کسی چه؟ (کامران حیدری)، جای خالی دوست (محمدعلی طالبی)، خط باریک قرمز (فرزاد خوشدست)، دلبند (یاسر طالبی)، کاغذ پاره‌ها (بهزاد نعلبندی)، مهین (محمدحسین حیدری)، یمن، نبردی بی‌فرجام (مهدی خرم‌دل)
فیلم های سینمایی: اولین امضا برای رعنا (علی ژکان)، بی‌حسی موضعی (حسین مهکام)، بیست و سه نفر (مهدی جعفری)، پری دریایی (امیر مسعود آقابابائیان)، پیرمردها نمی‌میرند (رضا جمالی)، پیلوت (ابراهیم ابراهیمیان)، جمشیدیه (یلدا جبلی)، جهان، با من برقص (سروش صحت)، روزهای نارنجی (آرش لاهوتی)، زعفرانیه ۱۴ تیر (سید علی هاشمی)، زغال (اسماعیل منصف)، سال دوم دانشکده من (رسول صدرعاملی)، سرخپوست (نیما جاویدی)، سرکوب (رضا گوران)، سوم آذرشهر (کامبیز صفاری)، سونامی (میلاد صدرعاملی)، سیمین (مرتضی آتش زم‌زم)، شبی که ماه کامل شد (نرگس آبیار)، طلاقم بده برای گربه‌ها (محمدعلی سجادی)، قسم (محسن تنابنده)، قصر شیرین (رضا میرکریمی)، لابیرنت (امیرحسین ترابی)، ما همه با هم هستیم (کمال تبریزی)، متری شیش و نیم (سعید روستایی)، مدیترانه (هادی حاجتمند)، مسخره‌باز (همایون غنی‌زاده)، مصائب شیرین ۲ (علیرضا داودنژاد)، مردی بدون سایه (علیرضا رئیسیان)، منطقه پرواز ممنوع (امیر داسارگر)، موج اف ام، ردیف ۴۸ (کیارش اسدی زاده)، ناگهان درخت (صفی یزدانیان)، نبات (پگاه ارضی)، همچنان که می‌مردیم (مصطفی سیاری)
نمایش‌های بازار، که در سه دوره گذشته طبق اعلام برگزارکنندگان با استقبال مهمانان خارجی مواجه شده، برای معرفی تولیدات یک‌ساله سینمای ایران به مهمانان، خریداران، مدیران جشنواره‌های جهانی و نمایندگان شرکت‌های پخش بین‌المللی حاضر در این رویداد و توسعه عرضه فرهنگی و تجاری آثار ایرانی راه‌اندازی شده و امکان نمایش فیلم‌ها روی پرده بزرگ را فراهم می‌کند.
بدیهی است برای فیلم‌های ایرانی بخش‌های مختلف سی و هفتمین جشنواره جهانی فیلم فجر هم نمایش بازار در نظر گرفته شده است.
دیده‌بان، پرده آخر، طلسم، دونده و جاده‌های سرد در بخش کلاسیک‌های مرمت شده و همچنین فیلم‌های انیمیشن علی‌اکبر صادقی از دیگر فیلم‌های ایرانی هستند که در جشنواره جهانی امسال به نمایش درخواهند آمد.
سی‌وهفتمین دوره جشنواره جهانی فیلم فجر از ۱۸ تا ۲۶ آوریل ۲۰۱۹ (۲۹ فروردین تا ۶ اردیبهشت ۱۳۹۸) به دبیری رضا میرکریمی در تهران برگزار می‌شود.

انتهای پیام
