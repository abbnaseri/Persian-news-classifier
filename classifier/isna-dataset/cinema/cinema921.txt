آغاز اکران فیلم سینمایی «یه‌وا» به زبان ارمنی 
اکران فیلم سینمایی «یه‌وا» به زبان ارمنی آغاز شد.
به گزارش ایسنا به نقل از روابط عمومی فیلم، اکران فیلم سینمایی «یه‌وا» به کارگردانی آناهید آباد که در ماه گذشته به صورت دوبله فارسی در گروه هنروتجربه انجام شده است از فردا (۲۹ فروردین ماه) در برخی از سانس‌های نمایش این فیلم با زبان اصلی و زیرنویس فارسی صورت خواهد گرفت.
بر همین اساس سانس‌های نمایش فیلم به زبان اصلی به شرح زیر اعلام می‌شود.
در روز پنج شنبه ۲۹ فرودین ماه سانس‌های ساعت ۱۶ پردیس باغ کتاب، سانس ۱۹:۳۰ پردیس گلستان شیراز و سانس ساعت ۱۶:۳۰ هنر و تجربه بابل به زبان اصلی اکران خواهند شد.
همچنین در روز جمعه ۳۰ فروردین سانس ساعت ۲۱ موزه سینمای و سانس ساعت ۱۸ پردیس باغ کتاب و در روز شنبه ۳۱ فروردین ماه سانس ساعت ۱۷ سینما فرهنگ و سانس ساعت ۲۰ پردیس کوروش به زبان ارمنی و زیرنویس فارسی اکران خواهند شد.
اکران این فیلم در اردیبهشت ماه به دو زبان ارمنی و فارسی صورت خواهد گرفت که زمانی بندی سانس‌های زبان اصلی فیلم متعاقبلا اعلام خواهد شد.
انتهای پیام
