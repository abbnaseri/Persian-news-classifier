افتتاح «میدان جوانان سابق» با چاشنی تقدیر از قاضی‌زاده 
فیلم «میدان جوانان سابق» نخستین مستند مینا اکبری با برگزاری مراسم افتتاحیه خود در موزه سینما اکران خود را در گروه سینمای هنر و تجربه آغاز می‌کند.
به گزارش ایسنا، در این مراسم که با حضور عوامل فیلم و همراهی چهره‌های فرهنگی و اجتماعی برگزار می‌شود قرار است از علی‌اکبر قاضی‌زاده، روزنامه‌نگار پیشکسوت به مناسبت بازنشستگی و یک عمر حضور مؤثر در عرصه مطبوعات تقدیر شود.
تقدیر از قاضی‌زاده را سیروس علی‌نژاد، روزنامه‌نگار و نویسنده برعهده خواهد داشت.
مستند «میدان جوانان سابق» روایت شخصی مینا اکبری از بهار مطبوعات و اتفاقاتی‌ست که در این سال‌ها رخ داده است. مراسم افتتاحیه ساعت بیست روز شنبه، ١٨ خرداد، ساعت ۷ و نیم در موزه سینما واقع در باغ فردوس، خیابان ولیعصر برگزار می‌شود.
لیست عوامل این فیلم عبارتند از: پژوهشگر، نویسنده و کارگردان: مینا اکبری، مشاور کارگردان: سپیده ابطحی، فیلمبردار: محمدرضا جهان‌پناه، صدابردار: حسن شبانکاره، صداگذار: انسیه ملکی، تدوین: سپیده ابطحی با همکاری آرش زاهدی‌اصل (با تشکر از فرحناز شریفی)، آهنگساز: علی صمدپور، مشاور مطبوعاتی: الهه خسروی یگانه؛ مدیرتولید و دستیار کارگردان: عبدالرضا نیک‌پور، عکاس: دانیال شایگان، سرمایه‌گذار: مینا اکبری، احسان رسول‌اف تهیه‌کننده: احسان رسول‌اف.
انتهای پیام
