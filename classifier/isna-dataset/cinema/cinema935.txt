«لباس همدلی» در خانه تئاتر برای سیل‌زدگان 
خانه‌تئاتر در هفته پیش رو ۶۰۰۰ دست لباس نو، جهت تکریم هموطنان سیل زده ارسال خواهد کرد.

به گزارش ایسنا به نقل از روابط عمومی، خانه‌تئاتر در نظر دارد تا برای همراهی هرچه بیشتر با آلام مردم سیل زده کشور برنامه‌ای تحت عنوان «لباس همدلی» را در هفته جاری برگزار کند.
در همین راستا قرار است حدود ۶ هزار دست لباس نو با همکاری هنرمندان تئاتر، علاقمندان تئاتر، تولید کنندگان لباس همچون برند زاگرس پوش، بنکداران و… تهیه شده و زیر نظر خانه تئاتر به استان‌های سیل‌زده ارسال و بین آسیب دیدگان سیل اخیر توزیع شود.
جمع آوری این اقلام روزهای پنج شنبه، جمعه و شنبه مورخ ۲۹ الی ۳۱ فروردین ماه در عمارت خانه تئاتر صورت خواهد پذیرفت.
انتهای پیام
