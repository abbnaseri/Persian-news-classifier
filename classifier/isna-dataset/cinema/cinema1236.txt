آغاز ۴۵۵ میلیون دلاری «کاپیتال مارول» در سینمای جهان
«کاپیتان مارول» به عنوان اولین فیلم ابرقهرمانی استودیو مارول با نقش اصلی زن در نخستین هفته اکران در آمریکا و سایر کشورها به مجحموع فروش ۴۵۵ میلیون دلار دست یافت.
به گزارش ایسنا به نقل از هالیوود ریپورتر، «کاپیتان مارول»، بیست و یکمین فیلم از دنیای سینمایی است که بر اساس کتاب‌های مصور کمپانی مارول ساخته شده است که «آنا بودن» و «رایان فلک» کارگردانی آن را بر عهده داشته‌اند.
این فیلم ابرقهرمانی با بازی «بری لارسون»، «ساموئل ال. جکسون»، «جود لا» و «جما چان»، همزمان با آمریکا در گیشه بین‌الملل نیز به روی پرده رفت و ۱۵۳ میلیون دلار در آمریکا و ۳۰۲ میلیون دلار در سایر کشورهای جهان فروخت و رکوردار فروش آغازین تاریخ سینما برای فیلم‌هایی با نقش اصلی زن شد.
عملکرد بسیار موفق «کاپیتان مارول» در گیشه سینما را می‌توان به تلاش جهانی برای تحقق برابری جنسیتی در سینما نیز مربوط دانست و بسیاری در تلاش هستند که یک فیلم با ستاره زن نیز می‌تواند در سطح جهان به موفقیت دست یابد و با فیلم‌هایی با قهرمان مرد رقابت کند.
این فیلم که با هزینه ۱۵۰ میلیون دلاری تولید شده، هم‌اکنون پنجمین رکورددار فروش آغازین گیشه بین‌الملل در تمام ادوار سینما پس از فیلم‌های «سرنوشت خشمگین» (۴۴۳.۲ میلیون دلار)، «انتقام جویان: جنگ ابدیت: ۳۲۸.۸ میلیون دلار»، «دنیای ژوراسیک» (۳۱۶.۷ میلیون دلار) و آخرین قسمت «هری پاتر» (۳۱۴ میلیون دلار) است.
«کاپیتان مارول» در سینماهای کشورهای چین، بریتانیا، استرالیا، کره جنوبی، برزیل، اندونزی، روسیه، فرانسه، آلمان، ایتالیا، اسپانیا، تایوان، مالزی، تایلند، فیلیپین، هنگ کنگ، هند، ویتنام و سنگاپور، صدرنشین گیشه فروش سینما شد و در این میان سینماهای چین با فروش ۸۹.۳ میلیون دلاری بهترین عملکرد را به نام خود ثبت کردند.
«کاپیتان مارول» از تاریخ ۱۵ مارس در سینماهای ژاپن نیز اکران خود را آغاز خواهد کرد.
انتهای پیام
