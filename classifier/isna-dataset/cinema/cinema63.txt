رئیس سازمان سینمایی: شفافیت پیش‌بینی پذیری است 
رییس سازمان سینمایی گفت: اگر شیوه‌نامه‌ها نتوانند سوالات کسی که آن را می‌خواند، پاسخ دهند، فقط کلیات است.
به گزارش ایسنا به نقل از روابط عمومی سازمان امور سینمایی و سمعی بصری، حسین انتظامی در جلسه شورای معاونان و مدیران سازمان سینمایی که به بررسی پیش نویس شیوهنامههای حمایتی اختصاص داشت شفافیت را پیش بینی پذیری دانست و اظهار کرد: کسی که هر کدام از شیوهنامههای نظارتی و یا حمایتی را میخواند باید بتواند بدون مراجعه، واکنش ما را با احتمال بالا حدس بزند: این که با درخواست او موافقت میکنیم؟ و اگر مخالفت میکنیم اولا به استناد کدام مقرره بالادستی است؟ و ثانیا آیا با فرد دیگر در شرایط مشابه، عین همین رفتار را میکنیم یا تبعیض قائل میشویم؟
رییس سازمان سینمایی ادامه داد: در بخشهای حمایتی چقدر حمایت میکنیم؟ و چه حمایتهایی؟ و آیا با رقیب او که شرایط مساوی داشته هم همان رفتار را داشتهایم؟ حرفها، انتظارات، دستورات و برخوردهای تنبیهی مستند به کدام سند بالادستی است؟ به نوبت، پایبندیم؟ و اگر ضوابطی برای جابجایی نوبت داریم اعلام کردهایم؟ و آنها قابل دفاع هستند؟
انتظامی تاکید کرد: اگر شیوهنامه ها نتوانند این سوالات را پاسخ دهند فقط کلیات است.
در این جلسه سید صادق موسوی مدیرعامل انجمن سینمای جوانان و علیرضا تابش مدیرعامل بنیاد سینمایی فارابی گزارشی را از شیوهنامههای حمایتی ارائه کردند.
در این جلسه همچنین وضعیت فعالیت سینما سیار بررسی شد.
علیرضا رضاداد، ابراهیم داروغه زاده، محمود اربابی، محمدحسن خوشنویس، منوچهر شاهسواری، مجید مسچی، لادن طاهری، محمدمهدی طباطبایی نژاد، سید صادق موسوی، علیرضا تابش، سعید رجبی فروتن، سید روح الله حسینی، مهدی یزدانی، حبیب ایل بیگی، جعفر انصاری فر و مسعود نجفی از حاضران در جلسه شورای معاونان، مدیران و مشاوران سازمان سینمایی بودند.
انتهای پیام 

