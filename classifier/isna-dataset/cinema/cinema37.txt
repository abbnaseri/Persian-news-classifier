اعلام زمان دقیق برگزاری جشنواره آیینی و سنتی
نوزدهمین جشنواره نمایش‌های آیینی و سنتی از تاریخ 19 لغایت 26 مرداد ماه برگزار می‌شود. 
به گزارش ایسنا به نقل از ستاد خبری نوزدهمین جشنواره نمایش‌های آیینی و سنتی، این جشنواره که به صورت دو سالانه برگزار می‌شود، در دوره جدید با شعار «نمایش های سنتی فرصتی برای تئاتر معاصر ایران» و در ۱۰ بخش نمایشی و پژوهشی میزبان علاقه‌مندان به گونه‌های متعدد نمایش‌های آیینی و سنتی خواهد بود.  
آثاری که در این جشنواره شرکت می‌کنند در بخش های صحنه ای، مرور، آیین‌ها و بازی‌ها، پژوهش، نقالی، جوانه‌های نمایشی ایران، خیمه شب بازی(عروسکی سنتی)و شبیه خوانی خواهند بود.
همچنین در فاصله حدود یک ماه مانده تا شروع جشنواره، تیزری با صدای احترام برومند و با مروری بر آثار قهوه خانهای، آیینی و جوانههای نمایشی دوره هجدهم جشنواره منتشر می‌شود.‌
نوزدهمین دوره جشنواره نمایش‌هایی آیینی و سنتی به دبیری داود فتحعلی‌بیگی همزمان با عید قربان در مردادماه برگزار می‌شود.

مرورگر شما از ویدئو پشتیبانی نمی‌کند.
فایل آن‌را از اینجا دانلود کنید: video/mp4

انتهای پیام 



