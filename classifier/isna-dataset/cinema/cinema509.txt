آغاز اکران بین‌المللی "نبات" از آمریکای شمالی
اکران‌های بین المللی فیلم سینمایی "نبات" با نمایش در آمریکای شمالی آغاز می‌شود.
به گزارش ایسنا و به نقل از روابط عمومی پروژه، فیلم سینمایی "نبات" که در بخش بازار جشنواره جهانی فجر به نمایش درآمد، در نخستین حضور بین المللی خود در کنار فیلم "خانه پدری" از ۳ تا ۷ ژوئن (۱۳ تا ۱۷ خرداد) در هفته فیلم‌های ایرانی مستقل در لس آنجلس آمریکا نمایش داده خواهد شد.
هم چنین اکران این فیلم در آمریکای شمالی و کانادا نیز در حال برنامه‌ریزی نهایی است و از میان کشورهای آسیایی نیز لبنان اولین کشوری است که "نبات" را اکران عمومی خواهد کرد.
فیلم "نبات" به کارگردانی پگاه ارضی و با بازی شهاب حسینی و نازنین فراهانی یکی از فیلم‌های اکران شده در ماه رمضان است.
انتهای پیام
