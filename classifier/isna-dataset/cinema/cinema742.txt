عیادت حسین انتظامی از جمال شورجه
حسین انتظامی رییس سازمان سینمایی از جمال شورجه که چند روزی است بر اثر عارضه مغزی در بیمارستان بستری شده، عیادت کرد.

به گزارش ایسنا به نقل از روابط عمومی سازمان سینمایی، در پی بستری شدن جمال شورجه نویسنده و کارگردان سینما و تلویزیون در بیمارستان، حسین انتظامی رئیس سازمان سینمایی عصر چهارشنبه ۱۱ اردیبهشت ماه به عیادت این هنرمند رفت.
در این عیادت مسعود نجفی روابط عمومی سازمان سینمایی، انتظامی را همراهی کرد و احمد میرعلایی تهیه کننده نیز در بیمارستان حضور داشت.
این فیلمساز کشورمان مدتی است در بیمارستان بستری است و در چند روز اخیر حال عمومی وی بهتر شده است.
جمال شورجه کارگردان سینما و تلویزیون که آثاری چون «سی و سه روز»، «شب دهم»، «باشگاه سری»، «عبور از خط سرخ»، «حماسه مجنون» و مجموعه تلویزیونی «شب چراغ» را در کارنامه کاری خود دارد از چند روز پیش بر اثر عارضه مغزی در بیمارستان و در بخش مراقبت‌های ویژه بستری است.
انتهای پیام
