آماده سازی «درخت بنفش» برای اکران
فیلم سینمایی «درخت بنفش» به کارگردانی امین اصلانی آخرین مراحل پایانی پس‌تولید را پشت سر گذاشته و برای اکران آماده می‌شود.
به گزارش ایسنا، امین اصلانی این فیلم را بر اساس داستانی از سودابه فضایلی نوشته و کارگردانی کرده است. «درخت بنفش» اواخر سال گذشته جلوی دوربین رفت.
در این فیلم آناهیتا درگاهی، شادی کرم‌رودی، آرش اشاداد و آرش دوست‌محمدی (بازیگر خردسال) نقش‌آفرینی کردند و صدرالدین زاهد و مهوش افشارپناه حضوری افتخاری داشتند. مدیریت فیلمبرداری به عهده عباس حسین‌زاده بوده و امین اصلانی تدوین فیلم را خود انجام داده است.
دیگر عوامل این فیلم سینمایی عبارتند از: دستیار و برنامه‌ریز: الهه برادران، صدابردار: مصطفی سالم، طراح گریم: امیر ترابی، طراح لباس: سایه موسوی، عکاس: حسین حاجی‌بابایی، طراحی صدا و میکس: آرش قاسمی، تهیه‌کنندگان: امین اصلانی، محمد عباس جوادی
انتهای پیام
