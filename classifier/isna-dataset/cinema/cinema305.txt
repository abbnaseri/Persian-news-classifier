«پدر | مادر» با بازی کرامتی و پاکدل در تئاتر مستقل تهران
نمایش «پدر| مادر» با بازی مسعود کرامتی و مهدی پاکدل به زودی روی صحنه می‌رود.
به گزارش ایسنا به نقل از روابط عمومی گروه، نمایش «پدر | مادر» به کارگردانیِ رضا احمدی و نقش‌آفرینیِ مسعود کرامتی، مهدی پاکدل، نسرین نصرتی، آرش تبریزی، ندا اسدی و سارا امیدوار از بیست‌ونُهم خردادماه ۱۳۹۸ در تئاتر مستقل تهران روی صحنه خواهد رفت.
«پدر | مادر» دوگانه‌ای به نویسندگی فلوریان زلر است که گروه اجرایی، یک شب، «پدر» را در ۷۵ دقیقه و شب بعدی، «مادر» را در ۸۰ دقیقه به اجرا خواهد برد. این روند، تجربه جدیدی است که تا پایان تیرماه ۱۳۹۸ ادامه خواهد داشت. به عبارتی، اجرای «پدر» یا «مادر» به صورت جداگانه، هر یک شب در میان، در معرض دید تماشاگران قرار خواهد گرفت.
مترجمان نمایشنامه «پدر»، حمیدرضا امان پورقرائی و مریم حیدری و همچنین مترجم نمایشنامه «مادر»، تینوش نظم‌جو هستند.
دیگر عوامل این اثر عبارت‌اند از: دستیار کارگردان و برنامه‌ریز: کامران اقتداری؛ طراح صحنه: میثم نویریان؛ طراح لباس: مژگان عیوضی؛ طراح نور: رضا خضرایی؛ منشی صحنه: الهه غلام‌زاده؛ دستیار صحنه: مهسا اسماعیل‌زاد، طراح پوستر و بروشور: سینا افشار؛ طراح مولتی‌مدیا: کیومرث صمدی طارمی؛ طراح صدا: عرفان خاتونی‌مقدم؛ عکاس: رضا جاویدی و روابط عمومی: ندا کاوندی و مهران عشریه.
پیش‌فروش بلیت این نمایش، از چهارشنبه ۲۲ خردادماه در سایت تیوال آغاز شده است.
«پدر | مادر» تا سی‌ویکم تیرماه ۱۳۹۸ هر روز ساعت ۲۱:۳۰ در تئاتر مستقل تهران به نشانیِ ضلع شرقیِ چهارراه ولیعصر (تئاتر شهر)، خیابان رازی، نبش کوچۀ زند وکیل، پلاک ۵۰ روی صحنه خواهد رفت.
انتهای پیام
