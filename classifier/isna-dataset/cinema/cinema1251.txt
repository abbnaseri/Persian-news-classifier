جواد خواجوی با «هوراشیو» به صحنه می‌رود
جواد خواجوی بازیگر تئاتر و چهره  فضای مجازی با نمایش «هوراشیو» روی صحنه می رود.
به گزارش ایسنا به نقل از روابط عمومی این نمایش، جواد خواجوی با نمایش «هوراشیو» به کارگردانی جواد مولانیا و تهیه کنندگی امین ساقیان روی صحنه می رود.
خواجوی که پیش از این درمشهد فعالیت تئاتری داشته به عنوان بازیگر در این نمایش حضور دارد.
او همچنین در نمایش آمادئوس به کارگردانی جواد مولانیا نیز حضور داشته است.
خواجوی هم اکنون مشغول بازی در سریال «سرباز» به کارگردانی هادی مقدم دوست و نویسندگی حمید نعمت الله است.
«هوراشیو» کمدی موزیکالی است بر اساس نمایشنامه هملت نوشته شکسپیر، که مهدی پوربلاسی این اقتباس را نوشته است.
نمایش «هوراشیو» از تاریخ ۳ فروردین در عمارت نوفل لوشاتو روی صحنه خواهد بود.
انتهای پیام


