اعلام جدول برنامه و بودجه سال 98 سازمان سینمایی 
جدول کلی برنامه و بودجه سال ۹۸ سازمان امور سینمایی و سمعی بصری و مؤسسات مرتبط بر اساس مدل بودجه ریزی عملیاتی اعلام شد.
به گزارش ایسنا و به نقل از روابط عمومی سازمان سینمایی، این جدول که شامل برنامه و بودجه سال ۹۸ مرکز گسترش سینمای مستند و تجربی، بنیاد سینمایی فارابی، مؤسسه سینما شهر، انجمن سینمای جوانان، خانه سینما و سایر فعالیت‌ها می‌شود با توضیحات ذیل توسط معاونت توسعه مدیریت و منابع سازمان سینمایی منتشر می‌شود.

۱- این جدول با فرض تخصیص صد در صدی اعتبارات سینما تنظیم شده است. بدیهی است ردیف‌های جدول زیر در صورت کاهش تخصیص اعتبار، تسهیم به نسبت می‌شوند. البته در راستای اجرای سیاست «ایران، تهران نیست» اعتبارات استانی در هر شرایط، به صورت صددرصدتأمین خواهد شد تا اختلالی در اجرای فعالیت‌های سینمایی استان‌ها پدید نیاید.

۲- همچنان که ملاحظه می‌شود با اجرای سیاست کوچک سازی و صرفه جویی، نسبت هزینه پشتیبانی به اعتبارات حمایت سینما در سال ۹۸ کاهش چشمگیر خواهد داشت. همچنین با جذب مشارکت بخش دولتی و خصوصی و افزایش بهره وری، پیش بینی منابع مالی قابل تحقق نیز افزایش یافته و تلاش می‌شود هردو روند ادامه یابد.

۳- در راستای شفافیت و پیش بینی پذیری، دستورالعمل‌های حمایتی برای فعالیت‌های (اقدامات) ستاره دار در خرداد ماه سال جاری، منتشر خواهد شد.

۴- تخصیص اعتبارات هر حوزه منوط به انتشار عملکرد مالی و هزینه‌های پشتیبانی آن حوزه برای ماه‌های گذشته و انتشار دستور العمل های مربوط می‌باشد.

۵- ماتریس تفاهم نامه‌های استانی نیز در هفته آینده منتشر می‌شود.

۶- وزارت فرهنگ و ارشاد اسلامی با انتشار این جدول، از در گرفتن بحث‌های کارشناسی و ارائه طریق توسط صنوف سینمایی، سینماگران، منتقدان، صاحب نظران و روزنامه نگاران استقبال می‌کند تا نظرات صائب و ممکن را در اصلاحیه بودجه که در تابستان تنظیم می‌شود، لحاظ کند.
در ادامه می‌توانید جدول مؤسسات مربوط به این سازمان را در لینک‌های زیر ببینید:
مرکز گسترش سینمای مستند و تجربی
بنیاد سینمایی فارابی
مؤسسه سینما شهر
انجمن سینمای جوانان
خانه سینما
سایر فعالیت‌ها

انتهای پیام
