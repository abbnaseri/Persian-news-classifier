انتشار اعلان اولین فیلم سینمایی سروش صحت
پوستر انگلیسی «جهان با من برقص» ساخته سروش صحت، در آستانه اکران در جشنواره جهانی فجر، رونمایی شد.
به گزارش ایسنا، طبق گزارش رسیده، طراحی پوستر انگلیسی «جهان با من برقص» را سیاوش تصاعدیان بر عهده داشته است.
علی مصفا، جواد عزتی، هانیه توسلی، پژمان جمشیدی، سیاوش چراغی پور، کاظم سیاحی، مهراب قاسمخانی، رامین صدیقی، بهار کاتوزی، پاوان افسر، شیوا بلوچی، مهیار پوربابایی بازیگران این فیلم سینمایی هستند.
فیلمنامه «جهان با من برقص» به طور مشترک توسط سروش صحت و ایمان صفایی نوشته شده است و محمدرضا تخت‌کشیان تهیه آن را بر عهده دارد.
این فیلم سینمایی فردا اول اردیبهشت در سینما فلسطین، ساعت ١٩:٤٥ و دوشنبه دوم اردیبهشت  در پردیس چارسو سالن ٦، ساعت ١٤:٣٠ به نمایش در می‌آید.
عوامل اصلی این فیلم سینمایی عبارتند از:کارگردان : سروش صحت،تهیه کننده : محمدرضا تخت کشیان،فیلمنامه : سروش صحت – ایمان صفایی،مجری طرح و برنامه ریز : مجتبی وحیدی،مدیر فیلمبرداری : سینا کرمانی زاده،تدوین : خشایار موحدیان – شوکا زندباف،موسیقی متن : مازیار یونسی،طراحی و ترکیب صدا : سید علیرضا علویان،صدابردار : امین میرشکاری،طراح چهره پردازی : مهرداد میرکیانی،طراح صحنه : مهدی موسوی،طراح لباس : رعنا امینی،جلوه های تصویری : مجید خادمیان،مدیر تولید : مهدی چراغی،مدیر تدارکات : حامد آزادی،مشاور رسانه‌ای: آیدا اورنگ،عکس : رضا شریفی.
انتهای پیام 


