آمار فروش فیلم‌ها در هفته‌ای نیمه تعطیل
جدیدترین آمار فروش فیلم‌های سینمای ایران در حالی مشخص شد که در این هفته سینماها به دلیل ایام شهادت امام علی(ع) و همچنین شب‌های قدر از سوم تا هفتم خردادماه یا به طور کامل و یا از بعدازظهر تعطیل بودند.
به گزارش ایسنا، فیلم سینمایی «سامورایی در برلین» به کارگردانی مهدی نادری و تهیه‌کنندگی ابوالفضل صفاری با بیش از دو هزار مخاطبی که پای تماشای این اثر نشستند، حدود دو میلیارد و سیصد و نود میلیون تومان فروش داشته است.
از این مقدار فروش یک میلیارد و چهارصد و شصت میلیون تومان حاصل فروش در تهران بوده است، این اثر که از ابتدای ماه مبارک رمضان روی پرده رفته است تاکنون در ۱۳۳ سینما به نمایش درآمده است.
فیلم «وکیل مدافع» سلمی بابائی و ونداد دوشن با تهیه‌کنندگی محسن علی‌اکبری با حدود ۶ هزار مخاطب، در مجموع بیش از ۶۰ میلیون تومان فروش داشته که از این مقدار ۴۸ میلیون تومان حاصل فروش در تهران بوده است.
«تولدت مبارک» به کارگردانی سمیه زارعی‌نژاد و تهیه‌کنندگی انسیه جهان‌آرا در مجموع با نمایش در ۳۰ سینما، بیست و هفت میلیون و هشتصد هزار تومان فروش داشته و از این مقدار ۱۹ میلیون تومان حاصل نمایش این فیلم در تهران بوده است.
فیلم سینمایی «خانه دیگری» به کارگردانی بهنوش صادقی و تهیه‌کنندگی عباس اکبری در تهران بیش از ۴۲ میلیون تومان و در مجموع بیش از ۶۰ میلیون تومان فروش داشته است.
فیلم «نبات» به کارگردانی پگاه ارضی و تهیه کنندگی هوشنگ نورالهی با نمایش در ۷۳ سینما در تهران و شهرستان ۴۵۷ میلیون تومان فروش داشته است که به تفکیک ۳۱۵ میلیون تومان آن حاصل فروش در تهران بوده است.
«به دنیا آمدن» به کارگردانی محسن عبدالوهاب و تهیه کنندگی محمد احمدی با بیش از هشت هزار مخاطب، ۸۹ میلیون تومان در گیشه سینمایی‌اش فروش داشته و با داشتن ۴۷ سینما در تهران و شهرستان حدود ۷۶ میلیون تومان از مجموع فروشش حاصل نمایش این اثر در تهران بوده است.
فیلم سینمایی «تگزاس ۲» به کارگردانی مسعود اطیابی و تهیه‌کنندگی ابراهیم عامریان با جذب بیش از یک میلیون مخاطب، نزدیک به ۱۳ میلیارد تومان فروش داشته است. این اثر که در ۱۷۷ سینما در تهران و شهرستان به نمایش درآمده، حدود هفت میلیارد تومان در تهران فروش داشته است.
* آمار فروش فیلم‌هایی که نمایش‌شان از نوروز امسال آغاز شد و همچنان در برخی سینماهای تهران و شهرستان‌ها روی پرده هستند، به این شرح است:
فیلم «پیشونی سفید ۳» سید جواد هاشمی سه میلیارد تومان، «چهار انگشت» حامد محمدی ۱۰ میلیارد تومان، «زندانی‌ها» ساخته مسعود ده‌نمکی بیش از چهار و نیم میلیارد تومان، «ژن خوک» به کارگردانی سعید سهیلی حدود سه میلیارد تومان، فیلم «غلامرضا تختی» بهرام توکلی نزدیک به دو میلیارد تومان، «متری شیش‌ونیم» ساخته سعید روستایی بیست و پنج میلیارد و هفتصد میلیون تومان فروش داشته‌اند.
تمام آمار و ارقام استفاده شده در این گزارش بر اساس اطلاعات موجود در سامانه فروش سینمای ایران تا امروز (۸ خردادماه) نوشته و تهیه شده است.
انتهای پیام
