سینمای ایران در قاب جشنواره فیلم‌های ایرانی زوریخ 
پنجمین جشنواره فیلم‌های ایرانی زوریخ در کشور سوئیس امسال میزبان مجموعه‌ای از آثار بلند، مستند و کوتاه سینمای ایران است. 
به گزارش ایسنا، پنجمین جشنواره فیلم‌های ایرانی زوریخ از ۲۸ مارس تا ۳ آوریل (۸ تا ۱۴ فروردین) با مدیریت یدالله داج در سوئیس برگزار خواهد شد و جایزه افتخاری منشور زرین کورش کبیر جشنواره نیز به فاطمه معتمد آریا اعطا می‌شود.
در بخش فیلم‌های بلند، «بی پایان» ساخته مریم ظهیر مهر، «حکایت دریا» ساخته بهمن فرمان آرا، «اینجا ده من» ساخته عباس آرام، «هندی و هرمز» ساخته عباس امینی، «بمب یک عاشقانه» ساخته پیمان معادی، «بنفشه آفریقایی» ساخته مونا زندی حقیقی، «امیر» ساخته نیما اقلیما، «اسکی باز» ساخته فریدون نجفی، «همچنان که می‌مُردم» ساخته مصطفی سیاری به روی پرده می‌روند.
همچنین «آنها» ساخته آناهیتا قزوینی زاده ومحصول آمریکا، «در جستجوی اُم کلثوم» ساخته شیرین نشاط و محصول (آلمان، اتریش، ایتالیا، لبنان، قطر)، «کلوب افعی» ساخته مریم کشاورز و محصول آمریکا و فیلم «عزیمت» ساخته شهریار شفیانی و سه کارگردان دیگر و محصول آمریکا نیز در این رویداد سینمایی نمایش خواهند داشت.
مستندهای «در جستجوی فریده» ساخته آزاده موسوی و کورش عطایی و «توریکوم» ساخته یدالله داج و محصول سوئیس و فیلم‌های کوتاه «تاریکی» ساخته سعید جعفریان، «تاول» ساخته مرتضی شمس، «خواب گردها» ساخته پویا نبی، «حیوان» ساخته بهرام و بهمن ارک، «فروزان» ساخته میر عباس خسروی نژاد، «آگهی فروش» ساخته قصیده گلمکانی، «بلوک» ساخته مصطفی ربانی، «مارلون» ساخته درناز حاجی‌ها، «روتوش» ساخته کاوه مظاهری، «قارلاواج» ساخته احسان کمالی، «مثل بچه آدم» ساخته آرین وزیر دفتری و «نگاه» ساخته فرنوش صمدی نیز دیگر آثار ایرانی حاضر در پنجمین جشنواره فیلم‌های ایرانی زوریخ در کشور سوئیس هستند.
انتهای پیام
