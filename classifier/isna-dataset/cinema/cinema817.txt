نمایش «هندی و هرمز» درجشنواره بلمونت آمریکا 
فیلم «هندی و هرمز» ساخته عباس امینی به عنوان یکی از فیلم‌های جشنواره «بلمونت» در کشورآمریکا به روی پرده  رفت. 
به گزارش ایسنا، «هندی و هرمز» در تاریخ ۲۲ آوریل ۲۰۱۹ (دوم اردیبهشت) در جریان هجدهمین دوره جشنواره بین‌المللی فیلم «بلمونت» در کشور آمریکا به روی پرده رفت.
«هندی و هرمز» که اولین نمایش خود را در بخش مسابقه بخش «نسل» جشنواره فیلم برلین ۲۰۱۸ تجریه کرد، با بازیگران بومی ساخته شده و روایتگر داستان هندی و هرمز، دو نوجوانی است که طبق سنت مردم جزیره با هم ازدواج می‌کنند. آنها درکی از یکدیگر ندارند اما دنیای ناشناخته و جذاب ارتباط با همدیگر، آنها را به همبازی‌هایی صمیمی تبدیل می‌کند؛ اما این بازی که نامش زندگی است هر لحظه برای آنها خطرناک‌تر می‌شود.
حامد علیپور، زهره اسلامی و محمد بانوج از جمله بازیگران این فیلم سینمایی هستند.
پخش بین‌المللی فیلم «هندی و هرمز» را نسرین میرشب برعهده دارد.
انتهای پیام
