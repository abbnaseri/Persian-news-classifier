ادای احترام به کیارستمی در سالن‌های سینما
به پیشنهاد و پی‌گیری کانون کارگردانان سینمای ایران در سالروز تولد عباس کیارستمی سینماهای سراسر کشور به عباس کیارستمی ادای احترام خواهند کرد.
به گزارش ایسنا به نقل از روابط عمومی کانون کارگردان سینمای ایران این اقدام که با موافقت انجمن سینماداران به تصویب شورای صنفی نمایش رسیده و در روز اول تیر ماه قبل از نمایش کلیه سانس‌های همه فیلم‌ها، فیلمی کوتاهی جهت پاسداشت یاد و خاطره این هنرمند ارزنده ملی را پخش خواهند کرد.
عباس کیارستمی که از اسفند سال ۹۴ تا اوایل اردیبهشت ۹۵ به دلیل انجام چند عمل جراحی در ناحیه روده در بیمارستان بستری شده بود و پس از آن چندین بار به بیمارستان مراجعه کرده بود، ۸ تیر ماه سال ۹۵ برای تکمیل مراحل درمان به پاریس رفت و در سن ۷۶ سالگی و در ماه تولدش ۱۴ تیر ماه درگذشت.
انتهای پیام
