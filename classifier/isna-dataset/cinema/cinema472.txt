سخنان «مایکل مور» علیه «ترامپ» در جشنواره کن
«مایکل مور» فیلم‌ساز آمریکایی در هفتاد و دومین جشنواره کن، فرصت را غنیمت شمرد و « دونالد ترامپ» رئیس جمهور ایالات متحده را هدف انتقادهای خود قرار داد.


به گزارش ایسنا و به نقل از ددلاین، «مایکل مور» فیلمساز آمریکایی که مستند ضد ترامپ «فارنهایت ۱۱/۹» (محصول ۲۰۱۸) را در کارنامه خود دارد، در سخنانی در مراسم اختتامیه جشنواره کن شب گذشته بیان کرد: «‌به گفته‌ی «‌پیکاسو»، هنر دروغی است که ما را به درک حقیقت قادر می‌سازد یا به عبارت دیگری که مردم آمریکا از آن استفاده می‌کنند، ترامپ دروغی است که ما را واردار می‌کند دروغ‌های بیشتری بگوییم»!
وی که برای اعطای جایزه روی سن حاضر شده بود، افزود: «هنر چیزی است که در تاریک‌ترین دوران، همواره بشر را نجات داده است. این هنر و فیلمسازان هستند که همواره الهام‌بخش مردم برای تسلیم نشدن، نا امید نشدن، اندیشیدن، خندیدن به دیوانگی‌ها، سوگواری برای غم‌ها، ایستادن و شکست دادن مشکلات با عشق بوده‌اند.»
«مایکل مور» پیش از این در سال ۲۰۰۴ برای ساخت مستند ضد بوش «فارنهایت ۱۱/‏۹» برنده جایزه نخل طلای جشنواره کن شد و این فیلم را به اولین فیلم مستندی تبدیل کرد که پس از ۵۰ سال برنده نخل طلای این جشنواره شد. «فارنهایت ۱۱/‏۹» مستندی انتقادی علیه «جرج بوش» بود.
انتهای پیام
