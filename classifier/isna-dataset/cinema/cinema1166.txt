"پروانه و یوغ" در تالار "حافظ" 
نمایش "پروانه و یوغ" در تالار "حافظ" به روی صحنه خواهد رفت.
به گزارش ایسنا به نقل از روابط عمومی نمایش "پروانه و یوغ "، این نمایش به نویسندگی محمد چرمشیر، کارگردانی جواد محمدپور و تهیه‌کنندگی کاوه حکیمی از ١٨ فروردین ماه در تالار حافظ به روی صحنه خواهد رفت.  این نمایش دغدغه‌ها، ذهنیات، کابوس‌ها و رویاهای (ونسان ونگوگ) نقاش شوریده‌ی هلندی را در طول زندگی پر فراز و نشیب‌اش دست مایه خود قرار داده است و سعی در به تصویر کشیدن آنها دارد. حمید رحیمی، مرضیه موسوی، محسن قزل سوفلو، جلال محبی، فاطمه عباسی، مهیار قزل سوفلو، نگار سلحشور، آتوسا زرین پور، سپیده پروانه، حسام‌الدین سیادت، مهرداد امانی، فاطمه محمد امیری، امیر پاشا عبدی و دیبا سرخوش از جمله بازیگران این نمایش هستند.  دیگر عوامل نمایش "پروانه و یوغ" عبارتند از: برنامه ریز و منشی صحنه: فاطمه ملا احمدی، دستیار دوم: فراز عزیزی، طراح صحنه: حمید شهرانلو، طراح صدا: مجید روهبانی، طراح لباس: سمیه خواسته و جواد محمدپور، طراح پوستر: علیرضا گلدهی، مدیر تبلیغات: مریم شریعتی، روابط عمومی و تبلیغات: گروه هنری پژواک.  این اثر نمایشی تا ١٨ اردیبهشت ماه هر شب ساعت ٢١ در تالار حافظ به روی صحنه خواهد رفت.    انتهای پیام
