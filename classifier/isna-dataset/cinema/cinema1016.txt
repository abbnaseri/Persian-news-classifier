 نمایش «آخرین روزهای زمستان» اسکویی در پاریس 
مستند «آخرین روزهای زمستان» به کارگردانی مهرداد اسکویی در برنامه‌ای ویژه‌ای در موسسه ملی تاریخ هنر پاریس به روی پرده می‌رود. 
به گزارش ایسنا، «آخرین روزهای زمستان» ساخته مهرداد اسکویی و فیلم «همه چیز به زمان بستگی دارد» ساخته «ژان میشل پانسن»، در قالب برنامه «شب کبود؛ زندان به عنوان موضوع» در تاریخ سه‌شنبه ۹ آوریل ۲۰۱۹(۲۰ فروردین) در سالن مؤسسه ملی تاریخ هنر پاریس به نمایش در می‌آید.
این برنامه که با همکاری دانشگاه سوربن پاریس و مؤسسه‌ی ملی تاریخ هنر برگزار می‌شود و از مهرداد اسکویی دعوت به عمل آورده که بعد از نمایش فیلم سخنرانی کرده و به سوالات اساتید دانشگاه و دیگر علاقه مندان پاسخ بدهد.
بعد از نمایش فیلم «رویاهای دم صبح» و نقد و بررسی آن توسط اساتید و دانشجویان دانشگاه سوربن، این دومین برنامه با تمرکز بر فیلم‌های مهرداد اسکویی در دانشگاه سوربن فرانسه است. در این نمایش اساتید و منتقدان برجسته سینمای فرانسه چون «نیکول برونز»، «شارل تسون» و «مارتن گوت» حضور خواهند داشت.
پخش جهانی فیلم «آخرین روزهای زمستان» بر عهده‌ی شرکت دریم لب فیلمز به مدیریت نسرین میرشب است.
انتهای پیام
