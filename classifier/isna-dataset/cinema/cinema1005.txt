سومین جایزه بین ‌المللی یک تدوینگر ایرانی
اسماعیل علیزاده برای تدوین فیلم داستانی «آریو والیبال» از جشنواره فصلی فیلم کوتاه «As IFF» در کشور آمریکا جایزه بهترین تدوین را از آن خود کرد.

به گزارش ایسنا، جشنواره «All Shorts Irvington Film Festival» در کشور آمریکا برگزار شد و در میان برندگان فصل بهار این جشنواره سینمایی نام اسماعیل علیزاده به عنوان برنده جایزه بهترین تدوین برای فیلم «آریو والیبال» دیده می‌شود.
وی پیش از این برای تدوین همین فیلم دو جایزه دیگر را از جشنواره‌های «Shortcut» رومانی و«Parrot» هندوستان به دست آورده بود.
فیلم داستانی "آریو والیبال" به کارگردانی محمد بخشی درباره گروهی پناهجوی عرب زبان است که به مرزهای یک کشور انگلیسی زبان می‌رسند. مرز بسته است و پناهجویان با سربازهای مرزی درگیر می‌شوند تا اینکه چند کودک راه را برای ارتباط این دو گروه باز می‌کنند.
از دیگر آثار مهم داستانی و مستندی که این تدوینگر در کارنامه خود دارد، می‌توان به فیلم‌های «بچه‌خور»، «پسردریا»، «سیندرلا»، «بختک»، «خونمردگی»، «تنها میان طالبان» «آوانتاژ» و … اشاره کرد.
انتهای پیام
