خبرهای که از تئاترها مخابره می‌شود 
خبرهای از اجرای نمایش‌های «زنان بیشه گل»، «مثبت فکر کن»، «مگس»، «این یک اعتراف است»،«مارلون براندو»،«قلعه» و.... از جمله خبرهای تئاتری منتشر شده در روز 10 تیر ماه است.
زنگ افتتاح نمایش «زنان بیشه‌گل» به نویسندگی و کارگردانی مهیار هزارجریبی که پیش از این عنوان برگزیده شانزدهمین جشنواره «تئاتر مقاومت» را از آن خود کرده بود، چهارشنبه ۱۲ تیرماه با حضور جمعی از هنرمندان در تماشاخانه مهر حوزه هنری به صدا درمی‌آید.
به گزارش ایسنا طبق گزارش رسیده، نمایش «زنان بیشه‌گل» به نویسندگی و کارگردانی مهیار هزارجریبی از جمله نمایش‌هایی است که دفتر تولید تئاتر حرفه‌ای مرکز هنرهای نمایشی حوزه هنری آن را برای اجرای فصل تابستان در تالارهای نمایشی حوزه هنری در نظر گرفته است. این نمایش روز چهارشنبه ۱۲ تیرماه با حضور جمعی از هنرمندان و علاقه‌مندان اجراهای خود را در تماشاخانه مهر آغاز کرده و قرار است زنگ افتتاح آن نواخته شود.
نمایش «زنان بیشه‌گل» تولید واحد نمایش مرکز استانی حوزه هنری مازندران است که در شانزدهمین جشنواره «تئاتر مقاومت» توانست عنوان برگزیده را از آن خود کند و جوایزی را به خود اختصاص دهد.
«زنان بیشه‌گل» روایتی جریان سیال ذهن از زندگی مردم یک روستا در زمان جنگ است که همه مردان آن به جنگ رفته‌اند و مدیریت تمام امور روستا برعهده زنان است. در این بین مشکلاتی برای زنان پیش می‌آید و آن‌ها باید به تنهایی برای رفع مشکلات‌شان تلاش کنند.
مهیار هزارجریبی، سارا یزدانی، نازنین هدایتی، علی کیانی، سمیرا سلیمانی، منیره سادات خاتمی نژاد، پانیذ چاوشی، مبینا رمدانی و نیروانا هزارجریبی بازیگران این نمایش هستند.
حسین فدایی حسین: مشاورکارگردان و طراح صحنه، سارا یزدانی: دستیار کارگردان، محمدرضا آزاد: طراح نور، فائز امیرسلیمانی: مجری نور و صدا، مائده غلامی: گریم، سارا یزدانی: طراح لباس، بیژن هزارجریبی: سرپرست گروه، محمدرضا طیبی فرد و منیره خاتمی نژاد: مدیر صحنه، جواد فردین: تدارکات، میلاد ملکی، رسول عبدی، سمانه تقی پور و سعیده آسیان: عوامل اجرایی، علی رستمی گرجی، علی هزارجریبی و مریم گرجی: موسیقی و علیرضا خدامرادی: طراح پوستر و بروشور دیگر عوامل نمایش «زنان بیشه‌گل» هستند.
نمایش «زنان بیشه‌گل» به نویسندگی و کارگردانی مهیار هزارجریبی ۱۲ تا ۲۶ تیرماه سال جاری هر شب به‌جز شنبه‌ها ساعت ۱۸:۳۰ در تماشاخانه مهر به نشانی خیابان سمیه، نرسیده به پل حافظ روی صحنه می‌رود.

نمایش «مگس» به صحنه می‌رود

نمایش «مگس» به کارگردانی توحید معصومی به زودی در تالار سایه مجموعه تئاتر شهر تهران به صحنه می رود.
به گزارش روابط عمومی نمایش «مگس»، این اثر نمایشی به کارگردانی توحید معصومی، به زودی اجراهای خود را در تالار سایه مجموعه تئاتر شهر آغاز خواهد کرد.
توحید معصومی، کارگردان نمایش «مگس»، پیش از این کارگردانی بیش از بیست نمایش صحنه‌ای وپنج تله تئاتر را در کارنامه هنری خود به جای گذاشته است. از جمله آثار وی می توان به قایقران، مهرگیاه، سرگذشت سالهای سرد، بازی‌خانه، خیشخانه، دو دلقک و نصفی، تبار خون و واقعه در مجلس سودابه خوانی را می‌توان اشاره کرد.
همچنین وی سال ۹۶ نمایش تبار خون نوشته‌ی آتیلا پسیانی را در تماشاخانه انتظامی به روی صحنه برد. معصومی در پنج دوره جشنواره بین‌المللی تئاتر فجر و همچنین چند دوره جشنواره تئاتر ماه، سوره و دفاع مقدس حضور داشته و جوایزی را از این جشنواره‌ها کسب کرده است. او در جشن خانه‌ی تئاتر سال ۱۳۸۸ به عنوان کارگردان برتر شهرستانی از سوی کانون کارگردانان خانه تئاتر مورد تقدیر و تجلیل قرار گرفته است.

شایان ذکر است، اطلاعات تکمیلی در خصوص تاریخ، زمان اجرا، بازیگران و سایر عوامل اجرایی نمایش «مگس» متعاقباً اعلام خواهد شد.



رضا کیانیان پوستر نمایش این یک اعتراف است را رونمایی خواهد کرد / جزئیات برگزاری نشست خبری و آئین رونمایی از پوستر
نمایش این یک اعتراف است، تازه ترین اثر شادی اسدپور در مقام نویسنده، طراح و کارگردان است که با تهیه کنندگی آرش رزمجو و بازی فرزین محدث اجرا خواهد شد.
این نمایش اجتماعی-روانشناسانه تهیه و تولید موسسه هنری آرتا است.
این نمایش ٦٠ دقیقه‌ای از روز ۲۳ تیرماه از ساعت ۱۹:۳۰ در سالن شماره ۱ عمارت نوفل لوشاتو به روی صحنه خواهد رفت. در خلاصه داستان این اثر آمده است:
این نمایش نیست، یک اعتراف است. اعترافی که از میان یک کابوس وحشتناک و شاید هم یک احضار روح دراماتیک بیرون می آید.زندگی مردی چهل ساله با ترس ها، تنهایی و جهان هراس انگیز پیرامونش...
امید اکبری طراح صحنه، مقدی شامیریان طراح لباس، بابک کیوانی آهنگساز و طراح صدا، سینا افشار طراح گرافیک، فرشاد نصیری طراح نور، ثمین سالک طراح گریم، مهدی ناظمی دستیار اول و برنامه ریز، سارا صادقی و لیلا افتخاری دستیاران دوم کارگردان، مائده بیگلری منشی صحنه، محمد لطفی و محمد نجفی مدیران صحنه، امیررضا ابراهیم مدیر تشریفات، علیرضا یاسی، ابوالفضل نریمانی، عرفان بختیاری عکاس، گروه تئاتر آرتا روابط عمومی، محمد صادق زرجویان، حمید رضا طاهر ساخت تیزر نمایش وعلیرضا یاسی، عرفان بختیاری ساخت تیزرهای تمرین و میهمان را بر عهده دارند.
فروش بلیت های این نمایش از طریق گیشه به صورت حضوری و از طریق سایت تیوال با درج تخفیف ٢٠ درصدی برای روزهای دوشنبه٢٤ تیر، سه شنبه ٢٥تیر، چهارشنبه ٢٦ تیر و تخفیف دانشجویی ٢٠ درصدی برای روزهای شنبه، یکشنبه و دوشنبه انجام خواهد شد.
نشست خبری و آیین رونمایی از پوستر این نمایش روز یکشنبه شانزدهم تیرماه ۹۸ از ساعت ۱۶ در موسسه آرتا، به نشانی تقاطع خیابان های انقلاب و فلسطین جنوبی، پلاک ۱۱۰۲ باحضور رضا کیانیان، هنرمند مطرح عرصه بازیگری، عوامل این نمایش و تنی چند از اهالی هنر برگزار خواهد شد.

«مارلون براندو» طراحان خود را شناخت
گروه طراحان نمایش «مارلون براندو» به نویسندگی و کارگردانی مهران رنج‌بر معرفی شدند.
مهران رنج‌بر در جدیدترین تجربه کارگردانی خود بعد از اجرای نمایش «استیو جابز»، «مارلون براندو» را از ۲۵ تیر در سالن شماره یک تماشاخانه سپند روی صحنه خواهد برد.
در تولید و اجرای این اثر نمایشی گروهی از طراحان جوان و شناخته شده تئاتر، مهران رنج‌بر را همراهی می‌کنند.
کهبد تاراج مدیر تولید، فرشاد دهنوی آهنگساز و پرفورمر، مقدی شامیریان طراح لباس، رضا خضرایی طراح نور، علی پویا قاسمی طراح صحنه و محمدصادق زرجویان طراح گرافیک و عکاس نمایش «مارلون براندو» هستند.
این اثر نمایشی لحظه مرگ براندو در سال ۲۰۰۴ را به تصویر می‌کشد.


«قلعه» در خانه‌نمایش دا به نمایش گذاشته می‌شود!
نمایش «قلعه» اقتباسی نوآورانه از نمایشنامۀ «ناظر مرگ» ژان ژنه است. این اثر به نویسندگی و کارگردانی مهدی رضایی از شانزدهم تیرماه در خانه‌نمایش دا روی صحنه می‌رود.
رضایی، کارگردانیِ آثاری چون «شب بیست‌ویکم»، «گمستان»، «بی‌مرگی»، «انواع مرغابی»، «گوریل» و «تیمون آتنی» را در کارنامه دارد. او به‌واسطۀ شناخت خود در رابطه با متون ژان ژنه، فرم و محتوایی بدیع نسبت به دیگر آثار خود خلق کرده است. با توجه به ساختار اجرایی، ظرفیت تماشاگران برای هر شبِ اجرا، محدود در نظر گرفته شده است. نمایشی از «گروه تئاتر اشتراک» که دیدن آن برای افراد زیر شانزده سال مناسب نیست!
در این نمایش احمد شاه‌قاسمی، عماد زارعی، امیرحسین دانشجو و رایان حبیبیان به ایفای نقش می‌پردازند. دیگر عوامل کار، عبارت‌اند از: طراح نور و صحنه: مهدی رضایی؛ طراح لباس و گریم: آتنا تندرو؛ دستیار اول کارگردان، منشی صحنه و برنامه‌ریز: ساره ارجمند؛ دستیار دوم کارگردان و مدیر صحنه: مهدی رضایی (تشابه اسمی با کارگردان)؛ ساخت دکور: کیکاووس شکوهی؛ موسیقی: ایمان شهدوست؛ ساخت ویدیو: آیدا خدایی؛ طراح گرافیک: یاشار مشیرفر؛ ساخت تیزر: علی بنی‌عامری و پریسا رجبی؛ عکاسان: احسان احمدی و رضا جاویدی؛ روابط عمومی: ندا کاوندی و مهران عشریه؛ دستیاران روابط عمومی: فرانک شریفیان و نرگس شادرومقدم.
فروش اینترنتی بلیط «قلعه» در سایت تیوال آغاز شده است. این نمایش تا دوم مردادماه ۱۳۹۸ هرروز، غیر از شنبه‌ها، ساعت ۲۰:۳۰ به مدت پنجاه دقیقه در خانه‌نمایش دا به نشانیِ میدان فاطمی (جهاد)، ابتدای شهید گمنام، خیابان جوانمهر، کوچه ۱/۶، پلاک ۶۶ روی صحنه خواهد بود.
حضور دو بازیگر دیگر در نمایش «مثبت فکر کن»
سوسن پرور و سامان دارابی به نمایش «مثبت فکر کن» به نویسندگی و کارگردانی علی دهبان پیوستند.
به گزارش ایسنا نمایش «مثبت فکر کن» مرداد ماه در تئاتر هامون روی صحنه می‌رود.
در خلاصه نمایش «مثبت فکر کن» آمده است: امروز بهترین روز زندگیمون شد… یهویی‌آ…!
احمد شیرازی مهر تهیه کننده و شرکت توسعه سرمایه سبزینه هامون نیز حامی این اثر نمایشی هستند.
تمرین و آماده‌سازی نمایش «مثبت فکر کن» به نویسندگی و کارگردانی علی دهبان که از خرداد ماه آغاز شده موضوعی اجتماعی دارد و مرداد در تماشاخانه هامون روی صحنه می‌رود.
اسامی دیگر بازیگران و عوامل نمایش «مثبت فکر کن» به زودی اعلام می‌شود.
انتهای پیام
