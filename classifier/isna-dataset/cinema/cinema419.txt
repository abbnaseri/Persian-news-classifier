برگزاری نکوداشت «حمید سهیلی»
انجمن صنفی کارگردانان سینمای مستند در مراسمی از حمید سهیلی مستندساز پیشکسوت تجلیل می‌کند.
به گزارش ایسنا، طبق گزارش رسیده، مراسم نکوداشت حمید سهیلی سه شنبه ۲۱ خرداد ساعت ۱۸ در سالن سیف الله داد خانه سینما برگزار می‌شود.
در این مراسم آیدین آغداشلو، ارد عطارپور، پیروز کلانتری و شادمهر راستین سخرانی خواهند کرد.
حمید سهیلی یکی از شناخته شده ترین مستندسازان سینمای ایران در حوزه مستند معماری بوده که فعالیت خود را از سال ۵۳ و با دستیاری مجموعه‌های تلویزیونی "آتش بدون دود " و سفرهای دور و دراز هامی و کامی " آغاز کرد.
وی سپس به مدت چهار دهه در حوزه مستند مشغول به فعالیت شد و مجموعه‌های بسیاری در زمینه های فرهنگ و هنر ایرانی به تصویر کشید.
از آثار وی می توان " بسوی سیمرغ"، " معماری ایرانی"، " رابطه های پنهان"، " بافت قدیم شهرهای ایران" و....... را نام برد.
سهیلی نزدیک به دو سال ونیم است که در بستر بیماری است و آخرین فیلمش ساخت مستندی با عنوان "قزوین" است.
انتهای پیام
