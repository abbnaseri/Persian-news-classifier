زندگی زنان بزهکار حاشیه‌ی شهر سوژه یک مستند شد


موسیقی متن فیلم «ماهی ها تشنه‌اند» توسط مجید محیط ساخته شده و در حال انجام مراحل فنی است.
به گزارش ایسنا، مستند سینمایی «ماهی‌ها تشنه‌اند» به تهیه کنندگی و کارگردانی سیدحمید میرحسینی نگاهی دارد به زندگی زنان بزهکار حاشیه شهر که در آن سرگذشت و اجتماع اطراف هر کدام از این زنان مورد بررسی قرار می‌گیرد.
این مستند ۷۵ دقیقه‌ای بعد از پژوهش و پیش تولید یک ساله، در آبان ماه سال گذشته کلید خورد که همزمان با تصویر برداری، تدوین آن نیز انجام شد و در فروردین ماه سال جاری به مرحله فنی رسید.
سید حمید میرحسینی فارغ التحصیل رشته سینماست که ساخت ۴۵ فیلم مستند، داستانی و انیمیشن را در پرونده کاری خود دارد که می‌توان به فیلم‌های: رو به جایی دور، زیباست خانه من، آبی‌تر از آسمان، باد مرا صدا بزن و هجرت از زمین اشاره کرد.
همچنین سابقه حضور در ۵۰ جشنواره ملی و بین المللی و کسب عناوین مختلف ماحصل فعالیت سینمایی اوست.
دیگر عوامل مستند ماهی‌ها تشنه اند عبارتند از:مدیر تولید و عکاس: سمیرا شیخ مظفری، مدیر تصویر برداری: رضا یارمحمدی، صدابردار: رضا نوروز بیگی، پژوهش: طیبه عباسلو و سیدحمیدمیرحسینی، عنوان بندی و اصلاح رنگ و نور: کیکاووس کاظمی، مترجم و روابط عمومی: ساره نخعی فر، مشاور رسانه‌ای: سارا کبریایی، مشاور اجتماعی: فائقه مظفری، سرمایه گذار: محسن صنعتی و سیدحمیدمیرحسینی، مجری طرح: سیدجواد اوحدی، دستیار کارگردان: سارا محمدی، دستیار تولید: محسن کاظمی، دستیار تصویر: مرتضی مشایخی، دستیار صدا: منصور میراحمدی و امور فنی: مؤسسه نقش زمان.


مرورگر شما از ویدئو پشتیبانی نمی‌کند.
   فایل آن‌را از اینجا دانلود کنید: 
  video/mp4


انتهای پیام

