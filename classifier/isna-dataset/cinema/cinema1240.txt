از جدیدترین مجوزهای سینمایی تا یک توضیح درباره «هزارپا»
سازمان امور سینمایی از آخرین مصوبات شورای پروانه نمایش خانگی و آخرین مجوزهای دفتر جشنواره‌های   خود خبر داد و اعلام کرد که در عرضه فیلم «هزارپا» طی دو قسمت در شبکه نمایش خانگی نقشی نداشته است.
به گزارش ایسنا و به نقل از روابط عمومی سازمان امور سینمایی و سمعی بصری، در جلسات اخیر شورای پروانه نمایش خانگی که با حضور اکثریت اعضا برگزار شد، برای فیلم‌های سینمایی ایرانی" وای آمپول" به تهیه کنندگی داریوش بابائیان و کارگردانی علیرضا محمود زاده و" اتاق تاریک" به تهیه کنندگی و کارگردانی روح الله حجازی پروانه نمایش خانگی صادر شد.
بر اساس خبر رسیده، با نمایش قسمت‌های جدید سریال‌های ممنوعه، هشتگ خاله سوسکه و نهنگ آبی موافقت شد و همچنین با عرضه سه عنوان انیمیشن خارجی، ده عنوان فیلم کوتاه، مستند و آموزشی و دو عنوان فیلم داستانی بلند موافقت به عمل آمد.
آخرین مجوزهای دفتر جشنواره‌های سازمان سینمایی اعلام شد
دفتر جشنواره‌ها و همکاری‌های بین‌الملل سازمان سینمایی در پاسخ به درخواست برگزاری هفته فیلم فرانسه از تاریخ ۲۱ تا ۲۶ اسفند ۹۷ در شهر تبریز توسط مؤسسه فرهنگی هنری الف به دبیری هومن بیگ نژاد با رعایت آئین نامه هیأت وزیران و اصلاحات بعدی آن در خصوص نظارت بر نمایش فیلم، اسلاید، ویدئو و … موافقت کرد.
عرضه دوقسمتی هزارپا ارتباطی با سازمان سینمایی ندارد
سازمان سینمایی نقشی در عرضه فیلم هزارپا طی دو قسمت در شبکه نمایش خانگی نداشته است.
در پی سخنان ابوالحسن داودی کارگردان فیلم سینمایی هزارپا، اداره کل نمایش خانگی سازمان سینمایی اعلام کرد: انتشار ۲۰۰ دقیقه‌ای فیلم سینمایی هزار پا در دو نسخه dvd به درخواست و اصرار مؤسسه تصویری سوره وابسته به حوزه هنری بوده است.
انتهای پیام

