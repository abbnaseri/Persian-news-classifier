حضور فیلم ایرانی در جشنواره کویین پالم کالیفرنیا
«سیاه نقاشی‌اش کن» به کارگردانی مصطفی عطارپور و تهیه‌کنندگی پگاه احمدی در جشنواره بین‌المللی کویین پالم کالیفرنیا به بخش رقابت نهایی راه یافته و در بخش تدوین نیز کاندیدا شده است.
پگاه احمدی در گفت‌وگو با ایسنا، درباره حضور بین‌المللی «سیاه نقاشی‌اش کن» گفت: اولین فستیوالی که این فیلم به آن راه یافته، فستیوال کویین پالم کالیفرنیاست که یکی از بخش‌های جشنواره پالم‌اسپرینگز است و هر فیلمی در کویین پالم جایزه گلد را دریافت کند، مستقیماً به جشنواره پالم‌اسپرینگز راه می‌یابد.
او درباره موضوع این فیلم کوتاه گفت: «سیاه نقاشی‌اش کن» یک فیلم کوتاه و تریلر است و زندگی سارقی با نام "داوود" را روایت می‌کند که در سینماتک کار می‌کند. بعد از مدتی پلیسی برای تماشای فیلم به آن‌جا می‌آید که در گذشته داستان‌هایی بین این دو رخ داده است.
احمدی درباره روند ساخت این فیلم نیز گفت: ساخت «سیاه نقاشی‌اش کن» را از تابستان ۹۷ آغاز کردیم. حدود یک ماه و نیم تدوین فیلم طول کشید و سرانجام در پاییز ۹۷ کار به اتمام رسید.
به گفته او، این فیلم هنوز در ایران اکران نشده و تنها یک اکران خصوصی در دانشگاه شهید بهشتی داشته است.
در ادامه می‌توانید تیزر «سیاه نقاشی‌اش کن» را ببینید:


مرورگر شما از ویدئو پشتیبانی نمی‌کند.
   فایل آن‌را از اینجا دانلود کنید: 
  video/mp4


انتهای پیام
