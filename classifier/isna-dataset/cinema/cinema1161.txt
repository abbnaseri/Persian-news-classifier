مرکز تئاتر مولوی پیشنهاد تئاتر می‌پذیرد
تئاتر مولوی پیشنهادهای گروه‌های نمایشی دانشگاهی برای اجرای عمومی در سال ۱۳۹۸ را دریافت می‌کند.
به گزارش ایسنا، مرکز تئاتر مولوی از تمامی دانشجویان، استادان و هنرمندان عرصه تئاتر دانشگاهی دعوت می‌کند تا با ارائه طرح‌ها و ایده‌های پیشنهادی خود، نسبت به ثبت درخواست اجرای عمومی در سال ۱۳۹۸ اقدام کنند.
در این راستا لازم است کلیه متقاضیان با توجه به محورهای ذیل نسبت به تکمیل فرم شماره ۱ در دو فرمت فایل Word وPDF و ارائه مستندات مربوطه به آدرس ایمیل مرکز تئاتر مولوی به نشانی (Info@molavitheater.ir) به صورت رسمی درخواست خود را برای اجرا در سال ۱۳۹۸ ارائه دهند:
۱- طرح‌ها و ایده‌های مبتنی بر مسائل و دغدغه‌های دانشجویان و زندگی دانشجویی
۲- طرح و ایده‌های نمایشی برگرفته از متون کهن ادبیات ایران و فرهنگ ایرانی اسلامی
۳- ترجمه نمایشنامه‌های جدید از نویسندگان شاخص ادبیات نمایشی جهان
۴- طرح‌ها و ایده‌های اجرایی با تکیه بر موضوع " هویت انسان معاصر "
۵- طرح‌ها و ایده‌های نمایشی با موضوع " مقاومت " و " نفی تروریسم و افراط‌گرایی "
۶- طرح‌ها و ایده‌های اجرایی نمایشی با استفاده از شیوه‌های بینارشته‌ای
شرایط عمومی:
کلیه متقاضیان باید دانشجو یا حداکثر فارغ‌التحصیل دو سال اخیر و یا از مدرسان یکی از مراکز آموزش عالی سراسر کشور و یا فعالان عرصه تئاتر دانشگاهی باشند.
دانشجویان متقاضی مقطع کارشناسی باید حداقل چهار ترم تحصیلی را گذرانده باشند.
حداقل ۷۰ درصد از عوامل گروه‌های نمایشی متقاضی باید دانشجوی یکی از مراکز آموزش عالی باشند.
دانشجویان کلیه رشته‌های دانشگاه تهران در اولویت انتخاب قرار دارند و در این راستا در صورت احراز شرایط کیفی ۶۵ درصد آثار منتخب نهایی، از تولیدات نمایشی دانشجویان و دانش‌آموختگان دانشگاه تهران خواهد بود.
علاقمندان می‌توانند حداکثر تا تاریخ ۲۵ فرودین‌ماه ۱۳۹۸ فرم تکمیل‌شده مربوطه را در دو فرمت فایل Word وPDF به آدرس ایمیل مرکز تئاتر مولوی به نشانی (Info@molavitheater.ir) ارسال کنند.
آثار دوره جدید پس از اتمام تعهدات قبلی مرکز تئاتر مولوی و از ابتدای تیرماه در در جدول برنامه‌های این مرکز قرار خواهند گرفت.
تأیید قطعی هر اجرا و ثبت آن در جدول برنامه‌های سال ۱۳۹۸، پس از بازبینی اثر به‌صورت حضوری صورت خواهد گرفت.
فرم شماره ۱: پیشنهادنامه آثار اجرایی سال ۱۳۹۸
نام اثر:
نویسنده:
کارگردان (پیشنهاددهنده):
مترجم:
شماره تماس:
آدرس ایمیل:
دانشگاه محل تحصیل: سال ورود / فارغ‌التحصیلی:
رشته تحصیلی: مقطع تحصیلی:
ترم تحصیلی:
سالن درخواستی: اصلی / کوچک زمان پیشنهادی برای اجرا:
خلاصه طرح نمایشنامه را بنویسید و یا در صورت ایده‌محور بودن اثر، آن را به طور مشخص توضیح دهید.
در حوزه کارگردانی اثر چه ایده‌ها و طراحی‌هایی را پیشنهاد می‌دهید؟
چینش صحنه به کدام یک از صورت‌های زیر است؟
تک‌سویه - دوسویه - سه‌سویه - چهارسویه - سایر موارد
خلاصه رزومه فعالیت تئاتری خود را (حداکثر ۲ پاراگراف) ارائه دهید.
آیا این اجرا پیش از این در سالن دیگری هم اجرا شده است؟
تصویر مجوز نویسنده یا مترجم اثر را در زیر قرار دهید.
تصویر اسکیس صحنه، لباس، گریم، طرح نور و یا هر مورد دیگری را که می‌تواند به درک اثر شما کمک کند پیوست کنید.
در صورت دارا بودن نمایشنامه‌ مکتوب یا فیلم اجرای پیشنهادی، لازم است سه نسخه از آن را حداکثر تا تاریخ ۲۵ فروردین‌ماه حضوراً به مرکز تئاتر مولوی تحویل دهید.
انتهای پیام
