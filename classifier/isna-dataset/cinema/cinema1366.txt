پرونده‌ی دوازدهمین جشنواره‌ی فیلم 100 هم بسته شد
دبیر جشنواره فیلم 100 گفت: این رویداد به منظور تولید فیلم با «مضامین اخلاقی» بوده است که حجم بالای تولیدات فیلم ١٠٠ ثانیه‌ای نشان دهنده موفقیت ما در این عرصه بوده است. ما مسیر را درست آمده‌ایم و امیدواریم که بتوانیم این جشنواره را سالانه برگزار کرده و این تعداد از فیلم را در طول سال داشته باشیم.
به گزارش ایسنا، طبق گزارش رسیده، آئین اختتامیه دوازدهمین جشنواره بین‌المللی «فیلم ۱۰۰» با معرفی برگزیدگان بخش‌های مختلف این رویداد سینمایی جمعه ۱۰ اسفند در تالار اندیشه حوزه هنری با اجرای محمد سلوکی برگزار شد
در آغاز مراسم علی قربانی، دبیر دوازدهمین جشنواره بین‌المللی «فیلم ۱۰۰» در خصوص اهداف جشنواره گفت: از همه ٩٤٥ نفر فیلمسازی که با ١٣٢٨ اثر از جشنواره استقبال کرده و داورانی که ما را در این جشنواره همراهی کرده‌اند بسیار سپاسگزارم و از همت معاونت علمی و فناوری ریاست جمهوری و شبکه ٥ و مستند که ویژه برنامه‌هایی را در جهت پوشش هر چه بهتر این جشنواره ما را یاری کرده‌اند، کمال تشکر را دارم.
وی افزود: جشنواره بین‌المللی «فیلم ۱۰۰» به منظور تولید فیلم با «مضامین اخلاقی» بوده است که حجم بالای تولیدات فیلم ١٠٠ ثانیه‌ای نشان دهنده موفقیت ما در این عرصه بوده است. ما مسیر را درست آمده‌ایم و امیدواریم که بتوانیم این جشنواره را سالانه برگزار کرده و این تعداد از فیلم را در طول سال داشته باشیم.
قربانی اذعان داشت: این جشنواره متعلق به حوزه هنری نیست بلکه متعلق به همه مردم است. جشنواره «فیلم ۱۰۰» در واقع پلی از تولید به پخش هستیم و برای احقاق آن راه های مختلفی را طی کرده‌ایم تا بتوانیم حمایتی از این فیلمسازان داشته باشیم.
در ادامه مراسم اسامی برگزیدگان جشنواره اعلام شد:
* جوایز بخش بین‌الملل
تندیس جشنواره و دیپلم افتخار این جشنواره به فیلم «رانینگ سوشی» به کارگردانی «اِستِفان اِریچ» از جمهوری چک اهدا شد.
‏ «واسلاو گلوسِر» کنسول سفارت چک به نمایندگی از استفان اریچ این جایزه را دریافت کرد.
تندیس جشنواره و دیپلم افتخار به فیلم برگزیده داستانی با نام «سَند ساینز» به کارگردانی «هِرمِس مانجیّا لاردو» از ایتالیا اهدا شد.
تندیس جشنواره و دیپلم افتخار به فیلم برگزیده پویانمایی با نام «سایکل» به کارگردانی «اَلِکس ایشیدا» از کشور ژاپن اهدا شد.
‏این جایزه را دکتر حجت، قائم مقام انجمن دوستی ایران و ژاپن به نمایندگی از الکس ایشیدا دریافت کرد.
تندیس جشنواره و دیپلم افتخار جشنواره نیز به فیلم برگزیده پویانمایی با نام «پیکنیک» به کارگردانی «عمِر میراک تونِچ» از کشور ترکیه اهدا شد.
جوایز ویژه «حمایت از کالای ایرانی»
آثار مستند:
تندیس جشنواره، دیپلم افتخار و مبلغ هفت میلیون تومان جایزه نقدی به «گیتی باقری» کارگردان بهترین فیلم مستند برای فیلم «همه ما آرزوهایی داریم» اهدا شد.
لوح تقدیر و مبلغ پنج میلیون تومان جایزه نقدی نیز به «شاهرخ لامع» برای کارگردانی فیلم «موج FM» اهدا شد.
آثار داستانی:
لوح تقدیر و مبلغ پنج میلیون تومان جایزه نقدی به «محمد پایدار» برای کارگردانی فیلم «کف و خون» اهدا شد.
آثار پویانمایی:
تندیس جشنواره، دیپلم افتخار و مبلغ هفت میلیون تومان جایزه نقدی به «عبدالرسول ذاکری باویل» کارگردان بهترین فیلم پویانمایی برای فیلم «بذرهای فلزی» اهدا شد.
لوح تقدیر و مبلغ پنج میلیون تومان جایزه نقدی نیز به «میرعلی حسینی اصل» برای کارگردانی فیلم «چتر» اهدا شد.
برگزیدگان بخش «مسیر تجربه»
آثار مستند:
تندیس جشنواره، دیپلم افتخار و مبلغ پنج میلیون تومان جایزه نقدی به «محمد صالحی» کارگردان بهترین فیلم مستند برای فیلم «اشکون» اهدا شد.
لوح تقدیر و مبلغ سه میلیون تومان جایزه نقدی جشنواره را در این بخش «میلادجعفری» برای کارگردانی فیلم «عیوض» دریافت کرد.
آثار پویانمایی:
تندیس جشنواره، دیپلم افتخار و مبلغ پنج میلیون تومان جایزه نقدی به «سمانه فضل اله اسدی» کارگردان بهترین فیلم پویانمایی برای فیلم «رفت» اهدا شد.
همچنین لوح تقدیر و مبلغ سه میلیون تومان جایزه نقدی به «پگاه عبادت‌دوست» برای کارگردانی فیلم «تکه ای از زندگی» و «محمد کوردمان پویش» برای کارگردانی فیلم «بابا یاد داد» در این بخش اهدا شد.
آثار داستانی:
تندیس جشنواره، دیپلم افتخار و مبلغ پنج میلیون تومان جایزه نقدی به «محمدهادی عبدی نصب» کارگردان بهترین فیلم داستانی برای فیلم «نیمکت اضافه» اهدا شد.
همچنین لوح تقدیر و مبلغ سه میلیون تومان جایزه نقدی این بخش به «سمیرا حضرتیان» برای کارگردانی فیلم «چرخ دنده های کاغذی» اهدا شد.
برگزیدگان بخش «مسابقه ملی»
آثار مستند:
تندیس جشنواره، دیپلم افتخار و مبلغ ۱۲ میلیون تومان جایزه نقدی به «مهدی ماهان» کارگردان بهترین فیلم مستند برای فیلم «باتک» اهدا شد.
همچنین لوح تقدیر و مبلغ هفت میلیون تومان جایزه نقدی در این بخش به «جابر باد یاد» برای کارگردانی فیلم «مندو»، «محمد حسنی» برای کارگردانی فیلم «اینجا به تمام آزادیم فکر می کنم» و «محمدرضا دهستانی» برای کارگردانی فیلم «سَرّاج» اهدا شد.
آثار پویانمایی:
تندیس جشنواره، دیپلم افتخار و مبلغ ۱۲ میلیون تومان جایزه نقدی به «مریم هاشم نژاد» و «وریا نیک منش» کارگردان بهترین فیلم پویانمایی برای فیلم «این رویای من نبود» اهدا شد.
همچنین لوح تقدیر و مبلغ هفت میلیون تومان جایزه نقدی در این بخش را «هادی امیری» و «رها فرجی» برای کارگردانی فیلم «پَر» دریافت کردند.
آثار داستانی:
جایزه فنی: لوح تقدیر و مبلغ پنج میلیون تومان جایزه نقدی این بخش نیز به «احمد گودرزی» برای فیلمبرداری فیلم داستانی «کارخانه» اهدا شد.
تندیس جشنواره، دیپلم افتخار و مبلغ ۱۲ میلیون تومان جایزه نقدی به «ابوذرحیدری» کارگردان بهترین فیلم داستانی برای فیلم «پناه» اهدا شد.
لوح تقدیر و مبلغ هفت میلیون تومان جایزه نقدی این بخش را نیز سیدمحمدرضا سعادتی برای کارگردانی فیلم «پوشک»، «ابوالفضل بختیار قشلاق» برای کارگردانی فیلم «قانونی» اهدا شد.
جایزه ویژه هیأت داوران
تندیس جشنواره، دیپلم افتخار و مبلغ پنج میلیون تومان جایزه نقدی به «پگاه انصاری» کارگردان فیلم داستانی «توقف» اهدا شد.
بهترین فیلم از نگاه تماشاگران
تندیس جشنواره، دیپلم افتخار و مبلغ سه میلیون تومان جایزه نقدی به «سیدمحمدرضا سعادتی» کارگردان فیلم داستانی «پوشک» اهدا شد.
بهترین فیلم جشنواره
تندیس جشنواره، دیپلم افتخار و مبلغ ۱۵ میلیون تومان جایزه نقدی نیز به «سمانه فضل‌اله اسدی» کارگردان فیلم پویانمایی «رفت» اهدا شد.
محسن مومنی شریف رییس حوزه هنری، محمد حمزه زاده رییس سازمان سینمایی حوزه هنری، دکتر پرویز کرمی دبیر ستاد حمایت از کالای ایرانی، علیرضا معین بخش معاون اداری و مالی حوزه هنری، رضا میرکریمی، محمدحسین مهدویان، بهروز شعیبی، منیر قیدی، منوچهر شاهسواری، محمدرضا خردمندان، امیر مهران، یزدان عشیری، علی قربانی، محمد زرویی نصراباد، نیما مسیحا، محمدرضا چراغعلی، مرتضی رزاق کریمی، علی عطشانی، محمدرضا شفاه، رضا زهتابچیان، بهروز نورانی پور، بیژن میرباقری و … از جمله حاضران این مراسم بودند.






انتهای پیام
