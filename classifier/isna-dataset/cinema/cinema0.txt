 «عاشقانه‌های خیابان» بخاطر همخوان نبودن اجرا با بازبینی متوقف شده
رئیس اداره ارزشیابی و نظارت اداره کل هنرهای نمایشی دلیل تخلف اجرای نمایش «عاشقانه‌های خیابان» را همخوان نبودن برخی موارد در نمایش با آنچه بازبینی شده است عنوان کرد.

سید وحید فخر موسوی در گفت‌وگویی با ایسنا درباره توقف نمایش «عاشقانه‌های خیابان» به کارگردانی شهرام گیل‌آبادی بیان کرد: کارشناسانی که حین اجرا نمایش را دیده‌اند مواردی را یادداشت کرده‌اند که با موارد بازبینی همخوانی ندارد.
او با اشاره به شورایی بودن این نمایش گفت: موارد اصلاحی باید رفع شوند و پس از اصلاح و بازبینی مجدد مشکلی برای ادامه اجرای نمایش نخواهد بود.
رضا یزدانی، سیما تیرانداز، الهام پاوه‌نژاد و ژاله صامتی بازیگران «عاشقانه‌های خیابان» هستند و در خلاصه این نمایش که به صورت مشترک توسط محمد چرمشیر و بهمن عباسپور نوشته شده آمده است: «عاشقانه‌های خیابان» روایتی خاص از زندگی پیچیده و دشوار زنان دست‌فروش در خیابان‌ها و مترو است.
انتهای پیام
‌
