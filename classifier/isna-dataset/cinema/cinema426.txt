حکمی که برای اعضاء جدید شورای اکران داده شد
با حکم حسین انتظامی اعضا شورای اکران آثار سینمایی در سال 98 معرفی شدند.
به گزارش ایسنا به نقل از روابط عمومی سازمان امور سینمایی و سمعی بصری، حسب ماده ۹ نظامنامه اکران با حکم رئیس سازمان سینمایی منوچهر شاهسواری، محسن امیریوسفی، مصطفی کیایی، رضا سعیدی پور، سید مسعود اطیابی و علی سرتیپی به عنوان اعضاء شورای اکران آثار سینمایی انتخاب شدند.
ابراهیم داروغه زاده ریاست این شورا را عهده دار است و محمد رضا فرجی نیز به عنوان دبیر مسئولیت دارد.
در ماده ۹ نظامنامه اکران آمده است به منظور بررسی و ایجاد راهکارهای موثر در تامین نیازهای نظام نمایشی و پیشنهاد شیوه‌های حمایتی در مرحله نمایش و رسیدگی به عملکرد شورای صنفی نمایش و همچنین تدوین یا اصلاح آیین نامه اجرایی شورای صنفی نمایش، شورای اکران آثار سینمایی با ترکیب معاون ارزشیابی و نظارت سازمان امور سینمایی (رئیس شورا)، مدیرعامل خانه سینما (نایب رئیس)، دبیر شورای صنفی نمایش، چهار کارشناس خبره صنوف ذیربط با پیشنهاد معاون ارزشیابی و نظارت سازمان و مدیرکل سینمای حرفه‌ای (بدون حق رای) به عنوان دبیر با حکم رئیس سازمان امور سینمایی تشکیل می‌شود.
انتهای پیام

