جشنواره فیلم کوتاه دانشجویی «نهال» برگزیدگان خود را شناخت
اختتامیه شانزدهمین جشنواره فیلم کوتاه دانشجویی «نهال» برگزار شد و با معرفی برگزیدگان بخش‌های مختلف از آنها تقدیر به عمل آمد.
به گزارش ایسنا، مراسم اختتامیه شانزدهمین جشنواره بین‌المللی فیلم کوتاه دانشجویی، شب گذشته چهارشنبه ۲۹ خرداد در سالن شهید بهنام محمدی مرکز آفرینش‌های هنری کانون پرورش فکری کودکان و نوجوانان برگزار شد.
در این مراسم که با حضور بیژن اربابی؛ معاون فرهنگی و اجتماعی دانشگاه هنر، شهاب‌الدین عادل؛ رئیس دانشکده سینما تئاتر دانشگاه هنر و جمعی از اعضای هیئت علمی دانشگاه هنر برگزار شد، پس از تقدیر و تشکر رئیس دانشکده سینما تئاتر و قرائت بیانیه هیئت داوران، اسامی برگزیدگان این دوره از جشنواره به شرح زیر قرائت و از آنها تقدیر شد:
تندیس بهترین فیلم داستانی؛ «تشریح» به کارگردانی سیاوش شهابی
تندیس بهترین کارگردانی «او که اهلی نشد» به کارگردانی صالح کاشفی. در این بخش دیپلم افتخار به امیررضا رشتی، میثم حسینی و حامدی پری‌زاده تعلق گرفت.
تندیس بهترین انیمیشن؛ «کلاف» به کارگردانی ملیحه غلام زاده. در این بخش دیپلم افتخار را محبوبه کلایی از آن خود کرد.
تندیس بهترین فیلم سال اولی؛ «به هم زن» به کارگردانی آذین دهقان و پارسا انصاری. در این بخش دیپلم افتخار را عماد حسینی فرد از آن خود کرد.
تندیس بهترین بازیگر زن؛ «او که اهلی نشد» به پانیذ اسماعیلی و آنیتا باقری اهدا شد. در این بخش رایا قاسم‌زاده، دیپلم افتخار را از آن خود کرد.
تندیس بهترین بازیگر مرد؛ «تشریح» به علیرضا ثانی‌فر اهدا شد. در این بخش دیپلم افتخار را میلاد کفایی و نوید لایقی‌مقدم از آن خود کردند.
تندیس بهترین تدوین؛ «به هم زن» به علی صداقت اهدا شد. در این بخش مهدی حسین‌خانی دیپلم افتخار را از آن خود کرد.
تندیس بهترین موسیقی متن به سالار محمد اصغری برای فیلم «بهتر از نیل آرمسترانگ» اهدا شد و امیر پورخنجی دیپلم افتخار گرفت.
تندیس بهترین فیلمبرداری را سروش علیزاده برای فیلم «بهتر از نیل آرمسترانگ» از آن خود کرد و فرید طهماسبی دیلپلم افتخار گرفت.
تندیس بهترین فیلمنامه به شکل مشترک به نوید لایقی‌مقدم برای فیلمنامه «اضافه بار» و امیر رضا دشتی و مسثم حسینی و حامدی پری‌زاده برای فیلمنامه «تاناکورا» اهدا شد.
تندیس بهترین صدا را محمدحسین ابراهیمی و حامد حسین‌زاده برای فیلم «نفر سوم» از آن خود کردند.
تندیس بهترین طراحی صحنه را پوریا اخوان برای فیلم «آیسان» از آن خود کرد.
دیپلم افتخار بهترین مستند به فریدون عربی برای فیلم «لاله» رسید.
تندیس بهترین فیلم تجربی را پارسا بازرگانی برای فیلم «روزه» از آن خود کرد و از ارغوان صدرالاسلام برای فیلم «به چیز دست بزن» تقدیر شد.
جایزه ویژه هیئت داوران این دوره از جشنواره نیز به فیلم «نفر سوم» به کارگردانی پویا امین‌پوری اهدا شد.
همچنین عماد حسینی به عنوان دبیر هفدهمین جشنواره بین‌المللی فیلم کوتاه دانشجویی «نهال» منصوب شد.
دبیر شانزدهمین جشنواره فیلم «نهال» رضا باستانی بود.
انتهای پیام
