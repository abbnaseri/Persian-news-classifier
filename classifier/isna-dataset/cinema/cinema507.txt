نمایش انیمیشن‌ در خانه هنرمندان 
نمایش انیمیشن‌های شیوا صادق اسدی (فیلمساز انیمیشن) موضوع جلسه نمایش انجمن سینمایی فیلم سازان انیمیشن ایران ( آسیفا ایران) در روز پنجشنبه 2 خرداد ماه خواهد بود.
به گزارش ایسنا، طبق گزارش رسیده، طی این جلسه انیمیشنهای " بچه گربه " و" یال و کوپال " به نمایش در خواهند آمد و سپس به نقد و بررسی آنها پرداخته خواهد شد.
 شیوا صادق اسدی متولد ۱۳۶۲ تهران است و دانش‌آموخته کارشناسی طراحی گرافیک از دانشگاه الزهرا و کارشناسی ارشد انیمیشن از دانشگاه هنر تهران است.
او به عنوان کارگردان انیمیشن، طراح وانیماتورتاکنون در جشنواره‌های متعدد داخلی و خارجی حضور داشته و موفق به کسب جوایزی شده است. از جمله برنده اسب طلایی بهترین انیمیشن جشنواره انیمیشن های شاعرانه انیماوی – ایتالیا -۲۰۱۸، جایزه ویژه هیات داوران از جشنواره فیلم کوتاه درسدن آلمان -۲۰۱۸ جایزه ویژه هیات داوران از جشنواره انیمیشن بیلبائو (انیماکام) - ۲۰۱۸، دیپلم افتخار بهترین سبک بصری از نهمین جشن مستقل انیمیشن ایران -۲۰۱۷، تندیس برنزی از یازدهمین جشنواره پویانمایی تهران- مسابقه ملی- ۲۰۱۹، "قلم طلایی" بهترین تصاویر بصری از جشنواره‌ی انیمایکف بلاروس ۲۰۱۳، جایزه‌ی بهترین فیلمنامه از جشنواره‌ی بین المللی انیمیشن گرجستان ۲۰۱۴، جایزهی ویژه‌ی هیات داوران و تندیس نقره بخش بین الملل هشتمین جشنواره‌ی بین المللی پویانمایی تهران ۱۳۹۱، جایزه‌ی ویژه‌ی هیات داوران جشنواره فیلم کودک و نوجوان اصفهان ۱۳۹۲، تندیس نقرهی بخش بین‌الملل جشنواره‌ی بین المللی فیلم رشد.
جلسه نمایش انیمیشنهای شیوا صادق اسدی در ساعت ۱۵ روز ۲ خرداد ماه در خانه‌ی هنرمندان ایران، سالن جلیل شهناز برقرار خواهد بود و ورود برای عموم علاقمندان آزاد است.
انتهای پیام
