اعلام نامزدهای نهایی بخش نمایشنامه‌نویسی جشنواره‌ی تئاتر دانشگاهی
دبیرخانه بیست و دومین جشنواره بین المللی تئاتر دانشگاهی ایران ضمن معرفی اعضای هیات داوران بخش نمایشنامه نویسی ،اسامی نامزدهای نهایی این بخش را اعلام  کرد.
به گزارش ایسنا به نقل از روابط عمومی بیست و دومین جشنواره بین المللی تئاتر دانشگاهی ایران، دبیرخانه بیست و دومین جشنواره بین المللی تئاتر دانشگاهی ایران ضمن معرفی اعضای هیات داوران بخش نمایشنامه نویسی این دوره (جایزه استاد اکبر رادی) اسامی نامزدهای نهایی این بخش را اعلام کرد.
بر اساس آرای هیات داوران بخش نمایشنامه نویسی (استاد اکبر رادی) متشکل از محمد امیر یاراحمدی، لیلی عاج و مهدی میرباقری نامزدهای نهایی بخش نمایشنامه نویسی با سپاس از ایمان صدیق به ترتیب زیر معرفی می‌شوند:
«پینت بال» نوشته مصطفی فراهانی از دانشگاه هنر / «تجزیه» نوشته صبا نجاتی از دانشگاه تهران / «تخت طاووس» نوشته سپیده قربانی از دانشگاه آزاد / «سواحل غم انگیز آکرون» نوشته مهین بهزادی مهرداد از دانشگاه تربیت مدرس / «فرایند» نوشته علی کرسی زر و امیر ابراهیم زاده از دانشگاه سوره / «فصل ماهیگری» نوشته مصطفی فراهانی از دانشگاه هنر / «گاری گت گت» نوشته فرشاد قاسمی از دانشگاه تربیت مدرس / «مجمع نجیب زادگان بی‌فایده» نوشته امیر حمزه حیدری گرجی از دانشگاه هنر دامغان / «مسئله تحمل‌ناپذیر وجود» نوشته امیر حمزه حیدری گرجی از دانشگاه هنر دامغان / «هرآنچه که دوست داری از دست خواهی داد» نوشته وحید منتظری از دانشگاه هنر.
بخش نهایی بیست ودومین جشنواره بین المللی تئاتردانشگاهی ایران به دبیری امین مختاری پنجم تاچهاردهم اردیبهشت ماه سال ۱۳۹۸ به همت اداره کل فرهنگی وزارت علوم، تحقیقات وفناوری برگزارخواهدشد.
انتهای پیام
