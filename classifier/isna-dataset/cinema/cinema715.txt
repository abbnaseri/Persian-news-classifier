رونمایی از اعلان فیلمی با بازی شهاب حسینی
از اعلان فیلم سینمایی «نبات» به کارگردانی پگاه ارضی که در ایام ماه رمضان روی پرده خواهد رفت، رونمایی شد.
به گزارش ایسنا به نقل از روابط عمومی، فیلم سینمایی «نبات» با بازی شهاب حسینی، نازنین فراهانی و ستایش محمودی نخستین تجربه کارگردانی بلند پگاه ارضی است که پس از بازگشت به ایران آن را جلوی دوربین برده است.
در خلاصه داستان این فیلم سینمایی که در ماه رمضان اکران خواهد شد، آمده است: سعید مرد ۴۴ساله‌ای که همسرش را سال‌ها پیش در یک سانحه از دست داده و با دختر ۱۲ ساله‌اش نبات زندگی آرام و شیرینی را در تهران سپری می‌کند. با ورود ناگهانی زنی به زندگی نبات، سرنوشت همه آنها دستخوش تغییراتی میشود...

انتهای پیام
