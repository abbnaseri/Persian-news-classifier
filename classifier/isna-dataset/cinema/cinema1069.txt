اعلام برنامه‌های تئاتر شهر در فروردین ماه
با پایان گرفتن ایام تعطیلات نوروزی سال 1398 برنامه تالارهای مختلف مجموعه تئاتر شهر در فرودین ماه اعلام شد.
به گزارش ایسنا به نقل از روابط عمومی مجموعه تئاتر شهر، درتالار اصلی نمایش «ملاقات» نوشته فردریش درونمات، کارگردانی پارسا پیروزفر و بازی علی ابدالی، نسترن امیرعبدالهیان، زینب ایزدپناه، رضا بهبودی، افسانه پرمر، پانته آ پناهی ها، پارسا پیروزفر، سیاوش چراغی پور، احسان حاجیانی، مهدی حسینی نیا، افشین خورشید باختری، امید رضایی، مونا رضایی، امیر صادقی، مجتبی علیرضالو، مونا غیاثی، نسیم قدس الهی، نیما قطبی، تیام کریمایی، سیاوش کریما، هومن کیایی، امیر محمدی، ایوب محمودنیا، مریم مسچیان، بهاره مصدقیان، نیما مظفری پور، الکس ملک کرم، داریوش موفق، مهدی میلانی، پیمان ناجی، امیر هرمزی نژاد ساعت 19:30 به مدت 120 دقیقه و قیمت بلیت 50 تا 70 هزار تومان روی صحنه می‌رود.
«سیمین و فرزان» هم عنوان نمایش جدید دیگری به نویسندگی و کارگردانی فهیمه عابدینی است که از روز یکشنبه 18 فروردین ماه ساعت 20 به مدت 45 دقیقه و قیمت بلیت 30 هزار تومان در تالار قشقایی میزبان علاقه مندان تئاتر خواهد بود. در این اثر نمایشی عروسکی فهیمه عابدینی، صادق صادقی‌پوربه عنوان بازی ساز حضور دارند.
در تالار سایه نیز نمایش «بی صدایی» به نویسندگی مشترک سهیل شریفی و آزاده شاهمیری، کارگردانی آزاده شاهمیری و بازی  شادی کرم رودی و آزاده شاهمیری از روز دوشنبه 19 فروردین ساعت 20 به مدت زمان 60 دقیقه و قیمت بلیت 30  هزار تومان روی اجرای خود را آغاز میکند.
انتهای پیام 
