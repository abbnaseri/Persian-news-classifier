«وانیک» در «سپند» به صحنه می‌رود 
 نمایش «وانیک» به کارگردانی بهار محمودزاده از ساعت ۱۹:۳۰، یکشنبه ۹ تیر ماه در سالن شماره ۲ تماشاخانه سپند به روی صحنه می‌رود. 
به گزارش ایسنا،نمایشنامه «وانیک» یکی از آثار شاخص واسلاوهاول نخست‌وزیر فقید و نمایشنامه‌نویس اهل چک اسلواکی است که توسط بهار محمودزاده با نگاهی تازه آماده اجرا شده است.
در خلاصه داستان این اثر آمده است: «وانیک» روایت داستانی ساده، اجتماعی و روانشناسی بوده که در دو اپیزود متفاوت با رگه‌هایی از طنز و سیاست به زندگی نویسنده‌ای به نام "وانیک" می‌پردازد. به نوعی قصه، وانیک را در موقعیت‌هایی قرار می‌دهد که روی عقاید و اصولش پا بگذارد … ولی آیا او این کار را انجام می‌دهد؟
بهار محمود زاده پیش از این کارگردانی نمایش‌های «روژان جامانده»، «زندگی دیگران» و «چشم‌ها» و… را برعهده داشته و به ایفای نقش‌های متعددی در صحنه تئاتر پرداخته که از آن جمله می‌توان به بازی در نمایش‌های «آدمکش»، «باغ شازده»، «اکاریتوی قهوه‌ای»، «شراره» و… اشاره کرد.
بهاره رهنما، علی اوجی، محمد زوار بی‌ریا، دانیال خیری‌خواه بازیگرانی هستند که در این نمایش کمدی اجتماعی به ایفای نقش می‌پردازند.
از دیگر عوامل این اثر می‌توان به: ایمان یزدی (تهیه‌کننده)، لیلا جعفری (پن استودیو) (مجری طرح)، میثم نویریان (طراح صحنه)، ماهرخ سلیمانی (طراح لباس)، پروین شفیعی نژاد (گریم)، علی امینی نجفی (مترجم)، رضا محمد پور (دستیار کارگردان و برنامه ریز)، نیلوفر رازمند (منشی صحنه)، مارال سوری (دستیار لباس)، رزیتا خانیان و سونیا محمد علیزاده (اجرای لباس)، عاطفه حیدری (دستیار صحنه)، مهدی حبیبی، امین سنایی و سید محمد فرجامی (ساخت دکور)، سینا افشار (طراح پوستر و گرافیک)، پن استودیو (ساخت تیزر و عکس)، مریم شریعتی (مدیر تبلیغات)، گروه هنری پژواک (تبلیغات مجازی) و حامد قریب (آرت استوری) (مشاور رسانه‌ای) اشاره کرد.
همچنین جینورا به عنوان سرمایه‌گذار در کنار این پروژه فرهنگی حضور دارد.
علاقمندان به تماشای این اثر می‌توانند، برای خرید بلیت نمایش «وانیک» از ساعت ۱۲ شنبه ۱ تیرماه به سایت تیوال مراجعه کنند. همچنین بلیت سه روز نخست این اثر با تخفیف ۲۰ درصدی در دسترس علاقمندان قرار می‌گیرد.
پیش فروش بلیت نمایش «وانیک» به کارگردانی بهار محمودزاده تا ساعاتی دیگر آغاز شده و علاقمندان به تماشای این اثر می‌توانند بلیت آن را از سایت تیوال تهیه کنند.
انتهای پیام
