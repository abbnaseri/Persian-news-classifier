"330 سی سی خاطره" در نقد و بررسی کانون حقیقت
برنامه‌ی این هفته کانون فیلم «سینماحقیقت» مرکز گسترش سینمای مستند و تجربی به نمایش و نقد فیلم مستند «330 سی‌سی خاطره» ساخته الهام معروفی اختصاص یافته است.
به گزارش ایسنا به نقل از روابط عمومی مرکز گسترش سینمای مستند و تجربی، این فیلم مستند ۴۰ دقیقه‌ای از ساعت ۱۷:۳۰ عصر روز دوشنبه ۳۰ اردیبهشت ۹۸ در سالن سینماحقیقت این «مرکز» به نمایش عمومی درآمده و سپس با حضور الهام معروفی (کارگردان)، ناصر صفاریان (مسئول نمایش و نشست فیلم‌ها) و سحر عصرآزاد (منتقد سینما) مورد بحث و بررسی قرار می‌گیرد.
این مستند خاطرات فیلمسازی را روایت می‌کند که در ۳ سالگی درگیر جنگ می‌شود و محل سکونت‌شان به اشغال عراقی‌ها درمی‌آید و می‌خواهند هر چه سریعتر از شهر فرار کنند… در این میان نوشابه نقش مهمی بازی می‌کند! ولی چه رابطه‌ای بین جنگ، عشق و نوشابه وجود دارد؟
عوامل تولید مستند «۳۳۰ سی‌سی خاطره» عبارتند از: پژوهشگر، کارگردان و تهیه‌کننده: الهام معروفی، فیلمبردار: ارسطو مداحی‌گیوی، صدابردار و صداگذار: حسن مهدوی، تدوین: فرید دغاغله، تدوین صدا: شاهین خاکپور، موسیقی: ستار اورکی، توازن رنگ و نور: رضا تیموری، مدیرتولید: امیر معروفی، عکاسی: فریدون کوچکی، یلدا خاکباز
عموم علاقمندان جهت تماشای این فیلم مستند و شرکت در جلسه نقد و بررسی آن می‌توانند از ساعت ۱۷:۳۰ عصر دوشنبه (۳۰ اردیبهشت) به کانون فیلم «سینماحقیقت» واقع در خیابان سهروردی شمالی، میدان شهید قندی، شماره ۱۵، مرکز گسترش سینمای مستند و تجربی مراجعه کنند.
شرکت در این برنامه برای عموم آزاد است.
انتهای پیام
