/ خبرهایی از سینما و تئاتر /
اعلام اسامی طراحان نمایش « مرغ دریایی من»، آغاز اجرای تئاتر افسانه کمالی، نمایش فیلم علی عطشانی در تابستان، آغاز اجراهای نمایش «است» در مولوی و چند خبر دیگر از تئاتر از جمله خبرهای سینما و تئاتر است.
نمایش «مرغ دریایی من» تازه ترین اثر نمایشی "کیومرث مرادی" طراحان خود را شناخت.  به گزارش ایسنا، طراحان نمایش «مرغ دریایی من» تولید تازه کمپانی تئاتر امید ایران به کارگردانی کیومرث مرادی به ترتیب زیر اعلام می‌شود.  طراح صحنه: سیامک احصایی، طراحی و مهندسی صدا: آیدین الفت، طراح لباس: گلناز گلشن، طراح گریم: لعیا خرابان، طراح موسیقی: فرشاد فزونی، طراح جلوه های تصویری: فراز اسکندری، طراح گرافیک: سینا افشار و طراح حرکت: سوده اسدی.  کیومرث مرادی نمایش‌نامه «مرغ دریایی من» را که بر اساس نمایشنامه «مرغ دریایی» اثر آنتوان چخوف به نگارش در آورده، پس از ۶ ماه تمرین در مردادماه ۹۸ در تماشاخانه ایرانشهر به‌روی صحنه می برد.  گفتنی است "محمد قدس" بعنوان مجری طرح در تولید تازه کمپانی تئاتر امید ایران، کیومرث مرادی را همراهی می‌کند.
فهرست بازیگران و دیگر عوامل نمایش در خبر بعدی اعلام می‌شود.

«ماجرای عجیب سگی در شب» از فردا به نوفل لوشاتو می‌آید / آغاز پیش‌فروش روزهای جدید

نمایش «ماجرای عجیب سگی در شب» به کارگردانی افسانه کمالی از فردا شب ۱۹ خرداد اجرای خود را در عمارت نوفل لوشاتو آغاز خواهد کرد وهمزمان با شروع اجرا پیش فروش بلیت روزهای جدید در سایت تیوال آغاز شده است.

رمان «ماجرای عجیب سگی در شب» نوشته مارک هادون توسط سایمون استیوز به صورت نمایشنامه نوشته شده و افسانه کمالی ترجمه این متن را برعهده داشته است. علی شمس کارگردان و نمایشنامه نویس به عنوان مشاور در کنار این نمایش حضور دارد.

شای لین اسداللهی، رویا دعوتی، فرزام رنجبر، صبا سرور، علی پویا قاسمی، علی نجفی از بازیگران این نمایش هستند.

در این نمایش آهنگساز و طراح صدا بابک کیوانی، طراح صحنه امید اکبری، طراح لباس دینا یوسف پور، طراح گریم ثمین سالک، طراح حرکتسروش کریمی نژاد، طراح گرافیک محمد شمس و غزاله رمضانی، طراحی و ساخت موشن گرافیک علی فتحی، طراح نور: افسانه کمالی هستند.


«یادم تو رو فراموش» تابستان روی پرده می‌رود

فیلم سینمایی «یادم تو رو فراموش» ساخته علی عطشانی در فصل تابستان روی پرده سینماها می‌رود.

حبیب اسماعیلی مدیر عامل شرکت رسانه فیلمسازان مولود که پخش فیلم سینمایی «یادم تو رو فراموش» را بر عهده دارد، اعلام کرد: در حال برنامه‌ریزی برای اکران فیلم «یادم تو رو فراموش» به کارگردانی علی عطشانی در فصل تابستان هستیم.
وی اظهار کرد: تا به حال چندین بار برای نمایش این فیلم اقدام کردیم اما شرایط مناسب برای اکران فراهم نشد.
اسماعیلی بیان کرد: به تازگی و با تصمیمات جدید مدیران سازمان سینمایی برای اکران بهتر آثار سینمایی به ویژه آثاری که مدت‌هاست در انتظار اکران هستند، امکان نمایش عمومی «یادم تو رو فراموش» در فصل تابستان مهیا شده و این روزها در حال آماده‌سازی اقلام تبلیغاتی این فیلم هستیم.
فیلم سینمایی «یادم تو رو فراموش» تا کنون علاوه بر سی و پنجمین جشنواره فیلم فجر و جشنواره فیلم سلامت در ایران در جشنواره‌های مختلفی در کشورهای آمریکا، کانادا، انگلستان، هند و … به نمایش در آمده و دو جایزه بهترین کارگردانی و سه جایزه بهترین فیلم را دریافت کرده است. همچنین میترا حجار جایزه بهترین بازیگر زن از جشنواره سانفرانسیسکو و مازیار فلاحی جایزه بهترین بازیگر مرد از جشنواره ویند آمریکا را برای بازی در این فیلم از آن خود کرده‌اند.
در «یادم تو رو فراموش» میترا حجار در نقش شهلا جاهد و حسین یاری در نقش ناصر محمدخانی بازی کرده‌اند.
در خلاصه داستان «یادم تو رو فراموش» آمده است: دامون مربی بر کنار شده یکی از باشگاه‌های پرطرفدار با دختری که سال‌ها پیش با او ارتباط داشته روبه‌رو می‌شود.
در این فیلم بازیگرانی چون حسین یاری، آزاده مهدیزاده، میترا حجار، ماه چهره خلیلی، مازیار فلاحی، خشایار راد و بیتا عطشانی حضور دارند.
عوامل تولید فیلم عبارتند از تهیه‌کننده و کارگردان: علی عطشانی، نویسنده: پیمان عباسی، مدیر فیلمبرداری: محمود عطشانی، صدابردار: محمد شاهوردی، طراح چهره‌پردازی: عبدالله اسکندری، چهره پرداز: فرزانه زردشت، طراح صحنه و لباس: مجید علی‌اسلام، تدوین: علی عطشانی، محمد تیموری، صداگذار: نادر بادامچی، مدیر تولید: علیرضا بیات، مجری طرح و دستیار تهیه‌کننده: علیرضا یگانگی، دستیار اول کارگردان و برنامه‌ریز: وحید مهین‌دوست، مدیر تدارکات: سعید دلاوری، دستیاران کارگردان: سینا زارعیان، سروش حسینجانی، عکاس: نوید خداپناهی، منشی صحنه: الهام اخوان، دستیار صدا: امیر شاهوردی، ترجمه و امور بین‌الملل: امیدعلی چوگانی، جانشین تهیه‌کننده: حسام آقا بابایی‌پور، مشاور رسانه‌ای و مدیر روابط عمومی بیتا فیلم: مریم قربانی‌نیا، مجری طرح: بیتا فیلم تهران.

آغاز اجراهای نمایش «است»
اجرای عمومی نخستین اثر برگزیده بیست و دومین جشنواره تئاتر دانشگاهی در تئاتر مولوی آغاز شد.
به گزارش روابط عمومی مرکز تئاتر مولوی، نمایش «است» به نویسندگی پرنیا شمس و امیر ابراهیم زاده، و کارگردانی پرنیا شمس شب گذشته، جمعه ۱۷ خرداد در سالن اصلی مرکز تئاتر مولوی برای نخستین بار به صحنه رفت.
گفتنی ست در نمایش «است» پروانه ذابح، یاسمن رسولی، نگار رئوفی، شادی صف شکن، مهتاب کریمی، صدف ملکی و ماهور میرزانژاد به ایفای نقش می پردازند.
علاوه بر این در نمایش «است» شهاب رحمانی (دراماتورژ)، پوریا اخوان (طراح صحنه)، علیرضا میرانجم (طراح نور)، لیلا طاهری (طراح لباس)، علی میرزایی (دستیار کارگردان)، مریم دیهول (طراح تیزر)، محسن بنی هاشمی (ساخت دکور) و سارا اعظم پناه، محمدحسین خسروی (دستیاران طراح صحنه) به همکاری می پردازند.
قابل ذکر است نمایش «است» که محصول تلاش تعدادی از دانشجویان دانشگاه سوره است در این جشنواره توانست تندیس طراحی صحنه، تقدیر دوم بازیگری زن، تندیس بهترین متن و تقدیر دوم کارگردانی را از آن خود کرده و به عنوان اثر برگزیده معرفی شد.
علاقمندان می توانند برای دیدن نمایش «است» همه روزه -به جز شنبه ها- در ساعت ۲۰:۳۰ به مرکز تئاتر مولوی دانشگاه تهران به نشانی خیابان انقلاب، خیابان ۱۶ آذر، جنب باشگاه دانشجویان، مرکز تئاتر مولوی مراجعه کنند.


نمایش "وندینگ ماشین" از نیمه تیر فعال می شود
کارگردان نمایش "وندینگ ماشین" دلیل وقفه اجرای این پروژه نمایشی را حضور در یک دوره آموزشی بین المللی بیان کرده و ادامه اجرای دستگاه فروش خودکار را از نیمه تیرماه اعلام کرد.
مهدی سفاری بازیگر و کارگردان "وندینگ ماشین" گفت: از مدت ها پیش برای گذراندن یک دوره یک ماهه در کشور چین اقدام کرده بودم. برای یادگیری اپرای ملی چین در آکادمی تئاتر شانگهای این سفر باید انجام میشد.
وی درباره ادامه اجراهای تک نفره ای که در عمارت روبرو داشت نیز توضیح داد: با هماهنگی سالن قرار شده است در بازگشت از این دوره آموزشی که نیمه تیرماه خواهد بود، دوباره وندینگ ماشین را فعال کنیم.
سفاری که خود طراحی این اثر را نیز انجام داده، استقبال مخاطبان از دستگاه فروش خودکار تئاتر را خوب عنوان کرده و گفت: جدای از حس کنجکاوی مراجعه کنندگان به این عمارت تئاتری، نوع دراماتوژی و تنظیم هر نمایشنامه برای اجرایی کوتاه و تک نفره برای مخاطبانی که این آثار را می‌شناسند جذابیت بسیاری داشت و بازخوردهای بسیار خوبی از پروسه اجرا دریافت کردیم که باعث می شود همچنان آن را به نمایش بگذاریم.
این پروژه نمایشی که از اردیبهشت ماه در عمارت روبرو میزبان تماشاگران بود شامل اجرای تک نفره مهدی سفاری از ۳۰ نمایشنامه مشهور ایرانی و خارجی است. هر تماشاگر با انتخاب یکی از این آثار می تواند در سه زمان ۳۰، ۶۰ و ۱۲۰ ثانیه به تماشای دراماتورژی حمید پاک نیا و آیدا حق نژاد از این آثار بایستد.
آهنگسازان این اثر نمایشی پدرام بابایی و پویا نوروزی هستند. دستیاری کارگردان را نیز مژگان حسینی بر عهده دارد. طراحی و دوخت لباس را نسیم میرزاده، طراح پوستر را آرش وکیل زاده، طراحی پوستر را آرش وکیل زاده، عکاس علی سفاری و آرش وکیل زاده، روابط عمومی زهرا شایان فر و ساخت تیزر را محسن ظهرآبی بر عهده دارند.

پیش فروش نمایش «قهوه برزیلی» در سایت تیوال آغاز شد
پیش فروش سه روز اول نمایش «قهوه برزیلی» به کارگردانی سمیه مهری و نویسندگی «کامران شهلایی» در سایت تیوالبا ۴۰ درصد تخفیف آغاز شد.
به گزارش مشاوره رسانه گروه، پیش فروش نمایش «قهوه برزیلی» به کارگردانی سمیه مهری و نویسندگی «کامران شهلایی» که از ۱۹ خرداد در سالن استاد انتظامی خانه هنرمندان به روی صحنه می رود در سایت تیوال به آدرس https://www.tiwall.com/p/ghahvehberezilآغاز شد.لازم به اشاره است که بلیط های سه روز اول این نمایش با ۴۰ درصد تخفیف به فذوس می رود
قهوه برزیلی، قهوه برزیلی، داستان دو دوست صمیمی است که بعد از مدتها همدیگر را ملاقات می کنند اما این ملاقات حقایق دردناکی را برملا می کند.
شراره رخام، علی شیری، سهیل محزون و سمیه مهریدر نمایش «قهوه برزیلی» ایفای نقش خواهد کرد.
فریدا صفاییان (طراح گریم)، ارش روحی (طراح موسیقی)، اتوسا قاضی (طراح لباس)، الهه حاجی زاده (مشاوره رسانه)،گیتی شاکری (روابط عمومی)، فرشته سهی (مسئول هماهنگی)، شکوفه بابایی (دستیار کارگردان)،سحر طباطبایی (منشی صحنه)، فرشید ابوالحسن زاده (مدیر صحنه)، مهدی اسدی (طراح پوستر)، امید راهور (طراح تیزر)، غزاله عنایتی و آرزو پاشا (عکاس) دیگر عوامل این نمایش هستند.
لازم به اشاره است نمایش قهوه برزیلیاز ۱۹ خرداد ماههرروز بغیر از شنبه ها ساعت ۲۱.۳۰ در سالن استاد انتظامی مجموعه خانه هنرمندان به روی صحنه می‌رود.علاقه مندان جهت خرید بلیط می توانند به سایت نیوال به آدرس https://www.tiwall.com/p/ghahvehberezil یا به صورت حضووری به گیشه تئاتر شهر مراجعه نمایند.

ایران تماشا میزبان نمایش "صُلح" می‌شود

نمایش "صُلح" به کارگردانی مصیب زارعی از ۱۸ خرداد در تماشاخانه ایران تماشا به روی صحنه می‌رود.

به گزارش روابط عمومی این نمایش، نمایش صُلح با طراحی و کارگردانی مصیب زارعی از ۱۸ لغایت ۲۳ خرداد هر شب ساعت ۲۰ در تماشاخانه ایران تماشا به روی صحنه می‌رود.
نمایش "صُلح" قصه یک معلول ذهنی است که تصمیم می‌گیرد خود را بجای خالق قرار داده و مجسمه‌ای از یک انسان سالم خلق کند. او پس از خلق این مجسمه از روح خود در آن می‌دمد.
شکوفه عباسی نیا، زهرا رضایی، سعیده محمد شاهی، افسانه جعفری، فاطمه رمضانی، ملیحه مهدی‌غلامی، زیبا نعیمی منش، سکینه سلمانی، فاطمه رستگار، مریم رمضانی، و لیلا فرخی در این نمایش به ایفای نقش می‌پردازند. همه بازیگران این نمایش به غیر از شکوفه عباسی نیا دارای معلولیت ذهنی هستند.
دیگر عوامل این نمایش عبارتند از: تهیه کننده و مدیراجرایی: سیاوش شریفی، دستیار کارگردان: سولماز چوبینه، منشی صحنه: ندا باقری، نقاشی پوستر: فاطمه رحیمی، طراح پوستر: حمیدرضا ایمنی و عکاس: مهدی آزادبخت
گفتنی‌ست رضا رویگری و مهدی میامی این نمایش را افتتاح می‌کنند.

انتهای پیام




