ارزیابی جشنواره تئاتر فجر در یک نشست 
نشست «نقدِ جشنواره بین‌المللی تئاتر فجر» با حضور هنرمندان، مسئولان و صاحب‌نظران این حوزه روز پنجشنبه ۱۹ اردیبهشت برگزار می‌شود.
به گزارش ایسنا و به نقل از روابط عمومی جشنواره بین‌المللی تئاتر فجر، نشست «نقدِ جشنواره بین‌المللی تئاتر فجر» با رویکرد ارزیابی سی و هفت دوره برگزاری جشنواره تئاتر فجر و با هدف نقد و بررسی این رویدادِ بااهمیت تئاتر کشور روز پنجشنبه ۱۹ اردیبهشت برگزار می‌شود.
این نشست توسط مدیریت انتشارات و پژوهش اداره کل هنرهای نمایشی و با مشارکت کانون تئاتر دانشگاهی این اداره کل برگزار خواهد شد.
نشست «نقدِ جشنواره بین‌المللی تئاتر فجر» قرار است در چند پنل و با حضور هنرمندان، مسئولین و صاحب‌نظران هنر تئاتر در سالن مشاهیر مجموعه تئاتر شهر برگزار شود و در موعد مقرر در خصوص جزئیات و شرح دقیق آن اطلاع‌رسانی می‌شود.
هنرمندان می‌توانند تا دو روز قبل از برگزاری این نشست، پرسش‌ها و دیدگاه‌های خود را به آدرس namayeshiran@gmail.com ارسال کنند تا نظرات ایشان به ستاد دبیرخانه دائمی جشنواره بین‌المللی تئاتر فجر و مسئولان برگزاری نشست منتقل شود.
انتهای پیام
