بهبودی و بیضایی بازیگران «ریست» شدند
رضا بهبودی و سودابه بیضایی بعنوان بازیگران فیلم «ریست» به کارگردانی محمدرضا لطفی و تهیه کنندگی امیر سیدزاده انتخاب شدند.

به گزارش ایسنا به نقل از مشاور رسانه‌ای پروژه، پس از مذاکره با چند گزینه سینمایی و تئاتری در نهایت رضا بهبودی و سودابه بیضایی به عنوان بازیگران اصلی فیلم سینمایی «ریست» به نویسندگی و کارگردانی محمدرضا لطفی و تهیه کنندگی امیر سیدزاده انتخاب شدند تا در روزهای آینده مقابل دوربین بروند.
این دومین همکاری رضا بهبودی با محمدرضا لطفی است که پیش از این نیز در فیلم سینمایی «روایت ناپدید شدن مریم» با نقش مرتضی حسینی این همکاری صورت گرفته بود، اما سودابه بیضایی در اثر قبلی لطفی حضور نداشت و اولین همکاری آنها در «ریست» شکل می‌گیرد.
«ریست» به عنوان دومین فیلم بلند محمدرضا لطفی، فیلمی با فیلمنامه‌ای چالش برانگیز است که با فرم و شکلی متفاوت نیز ساخته خواهد شد.
در خلاصه داستان این فیلم آمده: احساس می‌کنم دیوونه شدم…یه جورایی به تمام دوربین‌های مداربسته که دارن آدم رو کنترل می کنن حساسیت پیدا کردم…اونقدر توی این ماجرا غرق شدم که احساس می‌کنم پشت همه این دوربینا یه نفره…یه نفر که چهار چشمی داره منو نگاه می کنه!
عوامل «ریست» عبارتند از: نویسنده و کارگردان: محمدرضا لطفی، تهیه کننده: سید امیر سید زاده، مدیر فیلمبرداری: مجید گرجیان، طراح صحنه و لباس: افسانه صرفه جو، طراح گریم: پدرام زرگر
صدابردار: علی گراکویی، تدوین: بابک قائم، مدیر تولید: محمد سید زاده، جانشین تولید: حامد آزادی، دستیار اول کارگردان: مرجان بقایی و مشاور رسانه‌ای و مدیر روابط عمومی: میثم محمدی.
انتهای پیام
