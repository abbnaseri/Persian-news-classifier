اعلام آخرین مهلت برای درخواست اکران نوروزی سینماها
سخنگوی کارگروه اکران اعلام کرد: دفاتر توزیع فیلم‌های سینمایی تا دوشنبه هفته آینده فرصت دارند درخواست کتبی خود را برای اکران نوروزی آثارشان به این کارگروه ارائه کنند.
غلامرضا فرجی در گفت‌وگویی کوتاه با ایسنا بیان کرد: دفاتر پخش‌کننده‌هایی که قصد دارند برای نوروز فیلم اکران کنند، تا دوشنبه هفته آینده، مهلت دارند که به ترتیب اولویت دو فیلم آماده را برای اکران نوروزی معرفی کنند.
به گفته او، با دریافت درخواست‌ها، این موضوع روز دوشنبه، ششم اسفندماه در کارگروه بررسی و تصمیم‌گیری خواهد شد.
انتهای پیام
