فیلم کوتاه مرضیه ریاحی در جشنواره «ترایبکا» آمریکا
فیلم کوتاه مرضیه ریاحی به هجدهمین جشنواره جهانی فیلم «ترایبکا» آمریکا راه یافت.  
به گزارش ایسنا، این جشنواره یکی از معتبرترین جشنواره‌های فیلم آمریکای شمالی و مورد تایید آکادمی اسکار است. فیلم کوتاه «کلاس رانندگی» ساخته مرضیه ریاحی به عنوان تنها نماینده سینمای ایران در بخش مسابقه فیلم کوتاه جشنواره حضور دارد.
بهترین فیلم کوتاه این جشنواره به آکادمی اسکار معرفی خواهد شد. عوامل «کلاس رانندگی» عبارتند از: کارگردان: مرضیه ریاحی، فیلمنامه: مرجان ریاحی، بازیگران: لیندا کیانی، علیرضا ثانی‌فر، سالار خمسه، ساناز مصباح، مدیر فیلمبرداری: مجید گرجیان، مدیر صدابرداری: محمود کاشانی، طراح صدا: یونس اسکندری، جلوه‌های بصری و اصلاح رنگ و نور: محمد آهنگر، تدوین: حسین نشاطی، دستیار کارگردان: درنا مدنی، دستیار دوم: عارف ابراهیمی، طراح گریم: حمید پورسیفی، مجریان گریم: میثم رستمی، نیلوفر مرادی، عکاس: احسان مجد، مترجم: بونا الخاص، گروه تصویر: داریوش معصومی، فرهاد شکری، داریوش رجایی، مهرداد کاظمی، دستیار صدا: حسام مژدهی‌نیا، دستیار صحنه: میثم کرمی، تدارکات: علیرضا حکیم زاده، فیلمبردار پشت صحنه: فائزه حسینی، طراح پوستر: محسن نوربخش، تهیه‌کنندگان: بابک رضایی و مرضیه ریاحی. جشنواره فیلم «ترایبکا» سال ۲۰۰۲ توسط «رابرت دنیرو»، «جین رُزنتال» و «کریک هاتکوف» در شهر نیویورک و با تمرکز بر سینمای مستقل راه‌اندازی شد. هجدهمین جشنواره جهانی فیلم «ترایبکا» آمریکا از ۲۴ آوریل تا ۵ ماه می برگزار می‌شود.


انتهای پیام
