تولید تازه تئاتر مستقل تهران آماده اجرا شد
 تولید تازه تئاتر مستقل به کارگردانی هستی حسینی از ۱۵ اردیبهشت روی صحنه می‌رود.

به گزارش ایسنا به نقل از روابط عمومی تئاتر مستقل، این نمایش که ماجرای آن در دوران جنگ جهانی دوم می‌گذرد، پس از ۸ ماه تمرین از نیمه اُردیبهشت ماه در تئاتر مستقل به صحنه می‌رود.
«وقتی کبوترها ناپدید شدند» به کارگردانی هستی حسینی دهمین نمایشی است که با حمایت تئاتر مستقل تولید شده است. «باد شیشه را می‌لرزاند»، «رویای یک شب نیمه تابستان»، «رومئو و ژولیت»، «اپراتور نسل چهارم»، «گتو»، «بخواب در رویاهایت»، «رومولیت» و «شپش» از جمله نمایش‌هایی هستند که پیش از این و با حمایت تئاتر مستقل تولید شده‌اند.
اطلاعات مربوط به گروه بازیگران و عوامل تولید این نمایش متعاقباً اعلام می‌شود.
انتهای پیام
