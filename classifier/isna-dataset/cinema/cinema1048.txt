برندگان جایزه تئاتر «اُلیویه» معرفی شدند
چهل‌وسومین دوره جوایز «اُلیویه» مهم‌ترین رویداد تئاتر در بریتانیا با تقسیم بیشتر جوایز میان سه نمایش، برگزار شد. 
به گزارش ایسنا به نقل از گاردین، در مراسم پایانی جوایز تئاتر «لاورنس اُلیویه» که در سالن رویال آلبرت هال لندن برگزار شد و سه نمایش «همراهی»، «وراثت» و «اهل دور دست» هر کدام موفق به کسب چهار جایزه شدند تا به صورت مشترک برندگان بزرگ این رویداد مهم در عرصه تئاتر نام گیرند.
فهرست برندگان چهل و سومین دوره جوایز تئاتر «اُلیویه» از این قرار است:
بهترین نمایش درام جدید: وراثت
بهترین نمایش کمدی جدید: خانه هستم عزیزم
بهترین نمایش موزیکال جدید: اهل دور دست
بهترین کارگردانی: استفن دالدری (وراثت)
بهترین بازسازی نمایش درام: همراهی
بهترین بازسازی نمایش: تابستان و دود
بهترین بازسازی نمایش موزیکال: همراهی
بهترین بازیگر مرد: کایل سولر (وراثت)
بهترین بازیگر زن: پاتسی فِران (تابستان و دود)
بهترین بازیگر مرد نمایش موزیکال: کوبنا هالدبروک (تینا تاندر)
بهترین بازیگر زن نمایش موزیکال: شارون دِکلارک (کارولین)
بهترین بازیگر نقش مکمل مرد: کریس والی (ستوان اینیشمور)
بهترین بازیگر نقش مکمل زن: مونیکا دولان (همه چیز درباره ایو)
بهترین بازیگر نقش مکمل مرد نمایش موزیکال: جاناتان بایلی (همراهی)
بهترین بازیگر نقش مکمل زن نمایش موزیکال: پتی لوپون (همراهی)
بهترین طراحی صحنه: بانی کریستیز (همراهی)
بهترین طراحی لباس: کاترین زوبر (پادشاه و من)
بهترین نورپردازی: جان کلارک (وراثت)
جوایز تئاتر «اُلیویه» در سال ۱۹۷۶ بنیان نهاده شد و در آغاز «جایزهٔ تئاتر انجمن وست اِند» نام داشت اما در سال ۱۹۸۴ میلادی، به افتخار «لارنس اُلیویه» تغییر نام داد و مهم‌ترین رویداد هنری در عرصه تئاتر بریتانیا و معادل جوایز تئاتر تونی آمریکا محسوب می‌شود.




   نمایش «وراثت» به کارگردانی «استفن دالدری»
  


انتهای پیام
