"بانی بنوک"، امروز در تماشاخانه سرو
مجموعه نمایشنامه خوانی‌های "روایت حماسه" در تماشاخانه "سرو" برگزار می‌شود.
به گزارش ایسنا و به نقل از روابط عمومی انجمن تئاتر انقلاب و دفاع مقدس، سلسله نشست‌های نمایش نامه خوانی با محوریت داستان‌های دراماتیک براساس زندگی شهدای دفاع مقدس توسط انجمن تئاتر انقلاب و دفاع مقدس و بر اساس نمایشنامه‌های تولیدشده توسط این انجمن برگزار می‌شود.
این برنامه که با عنوان "روایت حماسه" برگزار خواهد شد، در نخستین بخش خود به چهار نمایشنامه «بانی بنوک» نوشته "سعید تشکری "، «۶۴۱۰» نوشته "محسن عظیمی، «ریحانه دربازی دراز آواز می‌خواند» نوشته "علیرضا حنیفی" و «ازلوطی های چاله سیلابی تا…» نوشته "اعظم بروجردی"می‌پردازد.
اولین نمایشنامه خوانی این مجموعه نیز امروز برگزار خواهد و نمایشنامه «بانی بنوک» با محوریت شهید حسین املاکی به کارگردانی سید مهدی سجادپور در تماشاخانه سرو و از ساعت ۱۹.۳۰ و پس از اجرای نمایش «ایستاده روی خط استوا»، با حضور علاقمندان خوانش خواهد شد.
تماشاخانه سرو، انجمن تئاتر انقلاب و دفاع مقدس به عنوان مرکز تخصصی نمایش‌های ارزشی با مضامین انقلاب اسلامی، دفاع مقدس و مقاومت، با ظرفیت ۱۵۰ نفر در خیابان آیت الله طالقانی، نرسیده به تقاطع خیابان شهید مفتح، جنب ایستگاه مترو طالقانی قرار دارد.

انتهای پیام
