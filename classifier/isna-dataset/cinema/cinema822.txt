داوران جشنواره‌ی تئاتر دانشگاهی معرفی شدند
هیات داوران بخش صحنه بیست و دومین جشنواره بین المللی تئاتر دانشگاهی معرفی شدند.


 به گزارش ایسنا و به نقل از روابط عمومی بیست و دومین جشنواره بین المللی تئاتر دانشگاهی ایران، اسامی هیات داوران بخش تئاتر صحنه بیست و دومین جشنواره بین المللی تئاتر دانشگاهی ایران منتشر شد.
مسعود دلخواه،شهرام زرگر، محمد مساوات، مهدی مشهور و نوید محمدزاده هنرمندانی هستند که در ایام برگزاری بیست و دومین جشنواره بین المللی تئاتر دانشگاهی ایران به عنوان هیات داوران بخش صحنه ، به ارزیابی آثار اجرایی این رویداد می پردازند.
بیست و دومین جشنواره بین المللی تئاتر دانشگاهی ایران  به دبیری امین مختاری پنجم تا چهاردهم اردیبهشت ماه سال 1398  به همت اداره کل فرهنگی وزارت علوم، تحقیقات و فناوری برگزار خواهد شد.
انتهای پیام
