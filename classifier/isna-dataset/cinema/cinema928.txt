نقد و بررسی انیمیشن‌های مریم خلیل‌زاده به همت آسیفا
نمایش انیمیشن‌های "مریم خلیل زاده "فیلمساز انیمیشن، موضوع جلسه نمایش انجمن سینمایی فیلم سازان انیمیشن ایران ( آسیفا ایران) در روز پنجشنبه ۲۹ فروردین ماه است.
به گزارش ایسنا، طبق گزارش رسیده، طی این جلسه انیمیشن‌های " عکس "، " زنی زیریخ‌ها آواز می‌خواند " و "مثل یک پروانه روی یک قلب " به نمایش در خواهند آمد و سپس نقد و بررسی می‌شود.

مریم خلیل زاده متولد ۱۳۵۷ تهران است و دانش‌آموخته کارشناسی طراحی گرافیک از دانشگاه هنر و کارشناسی ارشد انیمیشن از دانشکده سینما تئاتر دانشگاه هنر است.
او به عنوان کارگردان انیمیشن، طراح، انیماتور و تصویر ساز کتاب اشتغال دارد.
جلسه نمایش انیمیشن‌های " مریم خلیل زاده " در ساعت ۱۵ روز ۲۹ فروردین در خانه‌ی هنرمندان ایران، سالن جلیل شهناز برقرار خواهد بود و ورود برای عموم علاقمندان آزاد است.
انتهای پیام 
