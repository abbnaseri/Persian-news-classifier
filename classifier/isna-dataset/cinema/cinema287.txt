 «حلزون» تنها نماینده ایران در جشنواره کشور آرژانتین
‏‎فیلم کوتاه «حلزون» به کارگردانی محمد توریوریان به بخش مسابقه نهمین جشنواره «CINEVERSATIL» آرژانتین راه یافت.
به گزارش ایسنا، جشنواره «CINEVERSATIL» آرژانتین اسامی ۲۵ فیلم را برای بخش کوتاه این دوره اعلام کرد که در این میان فیلم کوتاه «حلزون» به عنوان نماینده ایران در این لیست حضور دارد.
‏‎ «حلزون» که پیش از این موفق به دریافت جایزه بهترین فیلم جشنواره «مایلستون» آمریکا شده و در چهاردهمین جشنواره شرقی ژنو سویس از سوی هیأت داوران تقدیر شد، در بخش مسابقه فیلم‌های کوتاه جشنواره «CINEVERSATIL» با فیلم‌هایی از کشور آمریکا، شیلی، اکوادور، پرو، مکزیک، آرژانتین، کلمبیا، برزیل و اسپانیا به رقابت خواهد پرداخت.
«حلزون» داستان سه جوان را روایت می‌کند که قصد دارند غیرقانونی توسط قاچاقچیان انسان از مرز عبور و خود را به کشور ترکیه برسانند اما اعتقادات مذهبی قاچاقچی انسانی که می‌خواهد آن‌ها را از مرز رد کند باعث می‌شود برای آن‌ها مشکلاتی ایجاد شود.
‏‎عوامل فیلم‬ کوتاه «حلزون» عبارت‌اند از: نویسنده، کارگردان و تهیه کننده: محمد توریوریان، مدیرفیلمبرداری: وریاگلزاریان، تدوین: سوران فهیم، طراحی صدا: حسین قورچیان، طراح گریم: مینا معینی، دستیار کارگردان: فریده نادری، بازیگران: آزیتا حسینی ٬بابک کاظمیان‌مقدم ٬حسین مهرپیما٬افشین ملکی، اصلاح رنگ: هوتن حقشناس، ویژوال افکت: سهراب حسین‌زاده، مصطفی حبیبی، دستیاران فیلمبردار: جمیل نصیری، میدیا خدایاری، مدیرتولید: شاهو کاکی، صدابردار: محمد توریوریان، مدیر روابط عمومی و مشاور رسانه‌ای: سمیرا حسینی.
انتهای پیام
