معرفی اعضای جدید شورای انیمیشن مرکز گسترش
در جلسه‌ای که صبح امروز (چهارشنبه 18اردیبهشت‌ماه 98) در معاونت انیمیشن مرکز گسترش سینمای مستند و تجربی برگزار شد، اعضای جدید شورای انیمیشن این «مرکز» معرفی و مشغول به کار شد.
به گزارش ایسنا به نقل از روابط عمومی مرکز گسترش سینمای مستند و تجربی، در این جلسه سیدمحمدمهدی طباطبایی‌نژاد طی حکمی، بهرام عظیمی و مریم کشکولی‌نیا را به عنوان اعضای جدید شورای انیمیشن این «مرکز» منصوب و معرفی کرد. امیر سحرخیز که از مرداد سال گذشته عضو شورای انیمیشن مرکز شده بود نیز به کار خود ادامه خواهد داد.
به این ترتیب، شورای انیمیشن «مرکز گسترش سینمای مستند و تجربی» با حضور مرتضی رزاق‌کریمی (قائم‌مقام مرکز)، امیرمحمد دهستانی (معاون انیمیشن)، بهرام عظیمی، مریم کشکولی‌نیا و امیر سحرخیز، نسبت به بررسی و تصویب طرح‌های انیمیشن ارائه‌شده به «مرکز» اقدام خواهند کرد. دبیر این شورا هم رسول نبی‌ابهری است.
پیش‌تر از خدمات دکتر محمدعلی صفورا و اسماعیل شرعی اعضای سابق شورای انیمیشن «مرکز» هم تقدیر به عمل آمده بود.
انتهای پیام
