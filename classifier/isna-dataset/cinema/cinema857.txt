 تئاتر "الیور تویست" با حمایت ستاد ملی صبر
نمایش تئاتر "الیور تویست" به کارگردانی اسماعیل فیروزی و با حمایت ستاد ملی صبر اردیبهشت ماه بر روی صحنه می‌رود.
به گزارش ایسنا، روابط عمومی معاونت فرهنگی قوه قضائیه در این رابطه اعلام کرد: در این تئاتر که با همکاری کانون اصلاح و تربیت تهران و خانه تئاتر ساخته شده است، شایان نورزاده، علی اصلانی، محمدرضا رادمند، مهدی پاپی و ابوالفضل کاشفی به ایفای نقش خواهند پرداخت.
بر اساس این گزارش، تئاتر "الیور تویست" از دوم تا ششم اردیبهشت ماه سال جاری رأس ساعت ۱۶ در تالار هنر واقع در میدان هفت تیر، خیابان شهید مفتح جنوبی، خیابان ورزنده به روی صحنه می‌رود و علاقه مندان جهت تهیه بلیط می‌توانند به سایت ایران کنسرت مراجعه نمایند.
شورای سیاست‌گذاری بیست و پنجمین جشنواره بین المللی تئاتر کودک و نوجوان نیز از دیگر حامیان نمایش این تئاتر می‌باشند.
انتهای پیام
