صدور مجوز نمایش برای «جان دار»، «آشفتگی» و «بی حسی موضعی»
شورای پروانه نمایش فیلم‌های سینمایی برای ۳ فیلم سینمایی مجوز نمایش صادر کرد.
به گزارش ایسنا به نقل از روابط عمومی سازمان امور سینمایی و سمعی بصری، شورای پروانه نمایش فیلم‌های سینمایی در جلسه اخیر که با حضور اکثریت اعضا برگزار شد، مجوز نمایش سه فیلم «بی حسی موضعی» به تهیه کنندگی حبیب رضایی و کارگردانی و نویسندگی حسین مهکام، «جان دار» به تهیه کنندگی ابراهیم طالش مجیدی، کارگردانی مشترک حسین امیری دوماری، پدرام پورامیری و نویسندگی مشترک حسین امیری دوماری، پدرام پورامیری، محمد داودی و «آشفتگی» به تهیه کنندگی، کارگردانی و نویسندگی فریدون جیرانی صادر کرد.
انتهای پیام
