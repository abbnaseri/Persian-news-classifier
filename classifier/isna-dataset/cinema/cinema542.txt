فرصتی که یک هفته در تئاتر تمدید شد
فرصت ارسال چکیده‌ مقالات به سمینار «مطالعات اجرا»، به دلیل درخواست‌های مکرر، به مدت یک هفته تمدید شد.
به گزارش ایسنا به نقل از روابط عمومی اداره کل هنرهای نمایشی، اولین سمینار پژوهشی «مطالعات اجرا» که به همت کانون تئاتر دانشگاهی اداره کل هنرهای نمایشی و با همکاری دانشگاه هنر (دانشکده سینما و تئاتر) برگزار می‌شود تا سوم خرداد پذیرای چکیده‌ مقالات علاقه‌مندان خواهد بود. 
این سمینار قصد دارد به صورت بینارشته‌ای به مفهوم اجرا و تاریخ و نظریات پیرامون آن در ایران و جهان بپردازد که توضیحات تکمیلی در متن فراخوان آمده است.
متقاضیان می‌بایست چکیده خود را به همراه مشخصات فردی، نشانی ایمیل و شماره تلفن در دو فرمت pdf و Word  حداکثر تا تاریخ ۳ خرداد ۹۸ به نشانی ایمیل ‏universitycenter@theater.ir ارسال کنند.
سمینار «مطالعات اجرا» از ۵ تا ۷ مرداد در سالن مشاهیر مجموعه‌ تئاتر شهر برگزار خواهد شد.
انتهای پیام 

