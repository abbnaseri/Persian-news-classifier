جشنواره فیلم «غزه» در آستانه تعطیلی
جشنواره فیلم «غزه» در فلسطین که از سال ۲۰۱۵ و در میان ویرانه‌های حاصل از جنگ آغاز به کار کرده بود به دلیل کمبود منابع مالی در آستانه تعطیلی قرار گرفت. 
به گزارش ایسنا به نقل از نشنال، تصاویری از فرش قرمز ۶۰ متری جشنواره فیلم «غزه» که برای اولین بار در این شهر جنگ شده برگزار می‌شد در سال ۲۰۱۵ توجهات زیادی را به خود جلب کرد و نوید برگزاری یک رویداد فرهنگی اجتماعی جذاب را در فلسطین می‌داد اما ظاهراً این جشنواره پس از چهار سال برگزاری به پایان راه خود رسیده است.
از زمان آغاز اولین انتفاضه در فلسطین اشغالی سینماها در غزه تعطیل شد و این رویداد سینمایی این فرصت را فراهم کرده بود تا مردم جنگ زده این شهر پس از سال‌ها دوباره رویدادی مربوط به سینما را در سطح شهر ببینند.




   اولین جشنواره فیلم غزه در سال ۲۰۱۵
  


«خلیل المزین» رئیس جشنواره فیلم غزه در این باره توضیح می‌دهد: شرایط در غزه همواره دشوار است اما بویژه امسال به سبب بحران اقتصادی ناشی از درگیری‌های داخلی که روز به روز بر آن افزوده می‌شود، شرایط نیز بدتر شده است. دستمزدها دیگر به کارکنان پرداخت نمی‌شود و می‌توان گفت انواع مختلف حمایت از فعالیت‌های فرهنگی متوقف شده است.
پس از سفر به کشورهای مختلف به عنوان کارگردان و قدم زدن روی فرش قرمز جشنواره‌های گوناگون، جشنواره فیلم غزه را در سال ۲۰۱۵ برای احیای صنعت فیلم در این منطقه جنگ‌زده غزه تأسیس کردم چرا که فکر می‌کنم مردم سرزمین من نیز این حق را دارند تا روی فرش قرمز یک جشنواره بزرگ قدم بزنند و حس ستاره‌بودن را تجربه کنند، شاید مردم به تدریج به این اعتقاد برسند که قرمز تنها رنگ خون نیست.
دبیر جشنواره فیلم غزه امسال از همه خواسته تا با کمک مالی خود به جشنواره راهی برای عدم تعطیلی آن پیدا کنند چرا که در شرایط بسیار سختی به سر می‌برند. وی همچنین می‌گوید ما مردم مغروری هستیم و به راحتی چنین درخواست‌هایی نمی‌کنیم اما این جشنواره برای سینمای فلسطین و مردم بسیار مهم است. در صورتی که جشنواره تعطیل شود، فقدان بزرگی برای مردم غزه خواهد بود.




   اولین جشنواره فیلم غزه در سال ۲۰۱۵
  






   جشنواره فیلم غزه در سال ۲۰۱۶
  






   جشنواره فیلم غزه در سال ۲۰۱۷
  






   جشنواره فیلم غزه در سال ۲۰۱۸
  


انتهای پیام
