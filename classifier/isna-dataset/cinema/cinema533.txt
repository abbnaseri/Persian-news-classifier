ویژه برنامه تئاتری‌ها برای شب‌های قدر 
موسسه فرهنگی هنری مهرسان با همکاری کانون تخصصی تئاتر خیابانی اداره کل هنرهای نمایشی به مناسبت ایام مبارک ماه رمضان و لیالی قدر از ٢٩ اردیبهشت تا ٧ خرداد برنامه «محفل آب و آینه» را برگزار می‌کند.
به گزارش ایسنا به نقل از روابط عمومی اداره کل هنرهای نمایشی، این برنامه که تحت عنوان «محفل آب و آینه» برگزار می‌شود شامل نمایش‌هایی خیابانی برگرفته از داستان‌های قرآنی، ترنا بازی و آیین‌های نمایشی، نقالی، پرده‌خوانی، علی‌نامه خوانی و اجرای تعزیه در ایام شب‌های قدر است.
از جمله هنرمندان حاضر در «محفل آب و آینه» می‌توان به پژمان کاشفی (گرداننده مجلس ترنا)، مرشد محسن میرزا علی (نقال)، مرشد خرمی (ضرب زورخانه)، احمد عزیزی (سرپرست گروه تعزیه) و ابوالفضل ورمزیار (علی‌نامه خوان) اشاره کرد.
محل برگزاری این برنامه که از ٢٩ اردیبهشت تا ٧ خرداد هر شب از ساعت ٢١ تا ٢٤ پذیرای علاقه‌مندان است در میدان انقلاب، خیابان کارگر شمالی، نبش خیابان مستعلی، مجتمع هنری مهرسان قرار دارد.
انتهای پیام

