پیام تبریک کانون کارگردانان سینمای ایران به رضا میرکریمی
کانون کارگردانان سینمای ایران در پی دریافت جوایز «قصر شیرین» از جشنواره‌ی فیلم شانگهای متن پیامی تبریکی را خطاب به رضا میرکریمی (کارگردان فیلم) منتشر کرد.
به گزارش ایسنا، در متن پیام شورای مرکزی کانون کارگردانان سینمای ایران آمده است: همکار عزیز جناب آقای سید رضا میرکریمی، دریافت جایزه بهترین کارگردانی و بهترین فیلم از جشنواره جهانی شانگهای را به شما و عوامل فیلم سینمائی "قصرشیرین" تبریک می گوئیم و امیدواریم همچنان شاهد موفقیت‌های شما باشیم.»
چندی پیش مراسم اختتامیه بیست‌ودومین جشنواره فیلم شانگهای با اعطای جایزه بهترین فیلم، بهترین کارگردانی و بازیگر مرد به فیلم «قصر شیرین» برگزار شد.
«قصر شیرین» به کارگردانی و تهیه کنندگی رضا میرکریمی در بخش مسابقه اصلی جشنواره بین المللی فیلم شانگهای حضور داشت در نهایت در رقابت با فیلم‌های سایر کشورها جایزه جام طلایی بهترین فیلم را به خود اختصاص داد.
حامد بهداد نیز برای بازی در این فیلم جایزه بهترین بازیگر مرد را به طور مشترک با چانگ فنگ از چین دریافت کرد.
«قصر شیرین» نهمین فیلم سینمایی میرکریمی در مقام کارگردان و اولین تجربه همکاری او با حامد بهداد است.
انتهای پیام
