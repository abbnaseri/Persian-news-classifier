«قصر شیرین» میرکریمی هم گزینه اکران نوروزی شد 
پخش کننده فیلم جدید رضا میرکریمی از تلاش برای اکران نوروزی آن خبر داد.
غلامرضا فرجی به ایسنا گفت: فیلم «قصر شیرین» ساخته رضا میرکریمی که توسط شرکت «بهمن سبز» پخش خواهد شد، آماده اکران است و تلاش می‌کنیم در صورت فراهم شدن شرایط، در اکران نوروزی به نمایش عمومی درآید.
این فیلم در سی و هفتمین جشنواره فیلم فجر جایزه بهترین فیلمنامه را کسب کرد و در بخش‌های دیگر از جمله بازیگری نقش اول هم برای حامد بهداد، نامزد دریافت جایزه بود.
حامد بهداد، ژیلا شاهی، اکبر آئین، آزاده نوبهار، محمد اشکان‌فر، محمد عسگری، یونا تدین، نیوشا علیپور، بابک لطفی خواجه‌پاشا و زهیر یاری بازیگران این فیلم هستند.
«قصر شیرین» نهمین فیلم سینمایی میرکریمی در مقام کارگردان و اولین تجربه همکاری او با حامد بهداد است.
عوامل تولید «قصر شیرین» عبارتند از: تهیه‌کننده و کارگردان: سیدرضا میرکریمی، نویسندگان: محسن قرائی و محمد داودی بر اساس طرحی از سیدرضا میرکریمی، مدیر فیلمبرداری: مرتضی هدایی، طراح صحنه و لباس: آتوسا قلمفرسایی، برنامه‌ریز و دستیار اول کارگردان: محمد عسگری، صدابردار: سعید بجنوردی، طراح چهره‌پردازی: محمود دهقانی، صداگذار: آرش قاسمی، منشی صحنه: ماریا میرنژاد، دستیار اول فیلمبردار: همایون قربانی، عکاس: حافظ احمدی،مجری طرح و مدیر تولید: محمدصادق میرکریمی.
انتهای پیام
