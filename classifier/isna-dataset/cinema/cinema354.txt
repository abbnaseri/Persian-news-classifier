"شهر سوخته" آماده نمایش شد
فیلم سینمایی "شهر سوخته" به کارگردانی ناصر پویش که ساختاری مستند داستانی دارد بعد از 18 ماه کار مداوم برای نمایش آماده شد.
به گزارش ایسنا، طبق گزارش رسیده، این فیلم درباره منطقه  "شهر سوخته" زابل است. شهری که یکی از بلندترین تمدن های دوران سپیده دم تاریخ را داشته است و بیش از 1400 سال دوام یافته است. با کاوش‌هایی که در چندین دهه اخیر در این شهر صورت گرفته بسیاری از یافتههای باستان شناسان و تاریخ نویسان را دگرگون کرده است. این فیلم تلاش دارد تا بخشی از این یافته‌ها را به تصویر بکشد.
همزمان با کاوش باستان شناسی در شهر سوخته صدایی از اعماق خاک شنیده می‌شود. فیلم در حالی که همراه با باستان شناسان به روایت گزارشی از کاوش ها می‌پردازد موازی با آن به جستجوی صدا در اعماق خاک و به اعماق تاریخ می رود تا با مردم کهنسال شهر سوخته همراه شود...
این فیلم دومین فیلم بلند "ناصر پویش" بعد از فیلم "شبیه شیدایی" است که بخاطر پاره‌ای از ممیزی‌ها هنوز بعد از 5 سال فرصت نمایش نیافته است.
ناصر پویش فعالیت هنری خود را از سال 1369در رسانه‌ها و به عنوان منتقد فیلم و سردبیر آغاز کرد. سپس مدتی دستیار نگارش و کارگردان فیلمسازانی  بود و ساخت فیلم‌هایی را در سابقه کاری‌اش دارد.
عوامل فیلم  عبارتند از:تحقیق، نگارش، کارگردانی: ناصر پویش، تدوین: ناصر پویش و افروز خانبلوکی، فیلمبردار: معین نجاری،صدابردار: امید کریم، دستیار کارگردان و دستیار تهیه: رضا وفایی نژاد،کارشناسان: دکتر منصور سجادی ،روح الله شیرازی، انریکو اسکالونه،جورجو وینچنتی، مریم رمضانی بازیگران: ناهید نارویی،حسین خواجه،حسین محمدقاسمی، شقایق بارانی، خسرو لطفی نسب، علی نوروزپور، محمد رحیمی، فرشته میر، جمشید رشید پور، شهلا جهان تیغ، شبنم جهان تیغ، فتانه عیسی زیی، محمود لکزایی، حمید رضا پودینه،بازیگران نوجوان و خردسال: نجمه میر، بهار لکزایی،یاسین لکزایی ،یزدان لکزایی، محمد جواد لکزایی، شقایق لکزایی، آهنگساز و نوازنده: حبیب الله آتشگر،طراحی وساخت سفال و مجسمه های تاریخی: محمد رحیمی،میلاد رحیمی،تصحیح رنگ: مرتضی مشهودی، صدا گذاری و ترکیب: ناصر منصوری، میکس نهایی: عرفان ابراهیمی، دوخت جامه های تاریخی: صغری ذکایی،عکس: حامد غلامی،دستیار تحقیق:بهار سیفی،آیسا پویش ، ساخت بناهای تاریخی: محمود لکزایی،  رضا لکزایی، هادی لکزایی، مهدی لکزایی، محمدرضا لکزایی، سجاد لکزایی، با تشکر از: محمدرضا اصلانی، فرشاد فداییان،کامبیز مشتاق گوهری، احمد بارانی، تهیه کننده و سرمایه‌گذار: ناصر افشاری، زمان: 95 دقیقه،تابستان ٩۶ تا زمستان ٩٧.



انتهای پیام 
