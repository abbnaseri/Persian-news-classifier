«ابراهیم» با بازی افشین هاشمی به تدوین رسید
با به پایان رسیدن فیلمبرداریِ «ابراهیم» تازه‌ترین تجربه‌ی عباس امینی، تدوین این فیلم آغاز شد.
به گزارش ایسنا، «ابراهیم» سومین فیلم عباس امینی پس از فیلم‌های «والداراما» و «هندی و هرمز» را سپیده عبدالوهاب تدوین می‌کند و افشین هاشمی بازیگر آن است.
فیلمنامه‌ی «ابراهیم» مانند دو اثر قبلی توسط عباس امینی و حسین فرخ‌زاده نوشته شده است.
دیگر همکاران فیلم محمد حدادی (مدیر فیلمبرداری)، حسن شبانکاره (صدابردار) و مهران قائدی (موسیقی) هستند.
جزییات بیشتر درباره‌ی فیلم پس از اتمام مراحل آماده سازی نهایی اطلاع رسانی خواهد شد.
انتهای پیام
