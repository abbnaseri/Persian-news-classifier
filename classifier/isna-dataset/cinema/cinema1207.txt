درخواست عوامل «متری شیش و نیم» از مردم + فیلم
عوامل فیلم سینمایی «متری شیش و نیم» با انتشار سکانسی از فیلم از مردم درخواست کردند از گرفتن فیلم و عکس از روی پرده سینماها خودداری کنند.
به گزارش ایسنا، در آستانه اکران فیلم «متری شیش و نیم» به کارگردانی سعید روستایی و پس از پخش شدن سکانسی با کیفیت پایین از فیلم در فضای مجازی که احتمالاً در جشنواره فیلم فجر رخ داده، عوامل این فیلم نسخه باکیفیت همان سکانس را منتشر کردند.
آنها از مردم درخواست کرده‌اند صرفاً در سینماها به تماشای فیلم بنشینند و از گرفتن عکس و فیلم هم خودداری کنند.
عوامل این فیلم در توضیح انتشار این سکانس که به بازی نوید محمدزاده اختصاص دارد نوشته‌اند، «در روزهای گذشته سکانسی از فیلم با کیفیتی پایین که از روی پرده سینما گرفته شده بود در فضای مجازی منتشر شد و امروز این سکانس با کیفیت اصلی منتشر می‌شود.»
فیلم «متری شیش و نیم» به کارگردانی سعید روستایی و تهیه‌کنندگی سید جمال ساداتیان از روز شنبه ۲۵ اسفندماه در سینماها و به سرگروهی سینما آستارا اکران می‌شود.
این فیلم برنده سیمرغ بلورین بهترین فیلم جشنواره فجر امسال از نگاه مردم شد که پیمان معادی، نوید محمدزاده، پرینار ایزدیار، هومن کیایی، مازیار سیدی، مهدی حسینی‌نیا، علی باقری، مرجان قمری، گیتی قاسمی و پیمان شریعتی جمعی از بازیگران آن هستند.


مرورگر شما از ویدئو پشتیبانی نمی‌کند.
   فایل آن‌را از اینجا دانلود کنید: 
  video/mp4


انتهای پیام
