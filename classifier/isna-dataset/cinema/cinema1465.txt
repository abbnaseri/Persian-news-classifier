آغاز اجرای عمومی  اپرای عروسکی «عشق» از 5 اسفند ماه
اپرای عروسکی «عشق» دهمین اثر از گروه اپرای عروسکی آران به سرپرستی ، نویسندگی و کارگردانی بهروز غریب‌پور از یکشنبه شب مورخ پنجم اسفندماه در سالن فردوسی ساعت 19:30 اجراهای عموم خود را آغاز می‌کند.


به گزارش ایسنا، طبق گزارش رسیده، اپرای عروسکی «عشق» براساس داستان شیخ صنعان عطار نیشابوری که برای نخستین بار و به مناسبت سی و هفتمین جشنواره بین المللی تئاتر فجر به روی صحنه رفت، از یک شنبه شب مورخ پنجم اسفند ماه در سالن فردوسی اجراهای عموم خود را آغاز خواهد کرد.

شورای کریمی آهنگساز و علی پاکدست، مریم اقبالی، علی ابوالخیریان، قاسم رحمتی دستیاران این اپرا هستند.
داوود آزاد، روشنک کیمنش، حسین پیرحیاتی، رهام خورشیدوند، اسماعیل الله‌دادیان، محمدرضا موسوی، سینا سازگاری، نادر گهرسودی، کیمیا خانزادی، آرش خانزادی، حامد فقیهی، محمد رضاپورمقدم، رحمن تک دهقان، امیرمسعود خسروی، محسن محبی، مهدی اکبری نفتچالی، مهدی اصغرپور، فراز قوامی، محمدحسین رضایی، جلال سعادت، بهروز غریب پور آواگران این اثر هستند.
همچنین گروهی ازهنرمندان تئاتر به ویژه تئاتر عروسکی در این اثر به عنوان صحنه یاران و بازی دهندگان حضور دارند.
اپرای «عشق» دهمین اثر از گروه اپرای عروسکی «آران» با مدیریت بهروز غریب پور است که در راستای بازشناسی بزرگان و قلل اندیشه و ادبیات ایران زمین نوشته و همچون آثار پیشین، موسیقی آن بر اساس دستگاه‌ها و ردیف‌های آوازی ایرانی برای تحقق هدف غائی این گروه و خلق اپرای ملی است.
پوستر این اپرا با طراحی آیرین غریب پور، تایپوگرافی و خوشنویسی محمود وطن خواه و همچنین عکاسی احسان نقابت رونمایی شد.
علاقه‌مندان برای تماشای اپرای عروسکی «عشق» می‌توانند از ۵ اسفند ماه هر شب ساعت ۱۹:۳۰ به تالار فردوسی بنیاد رودکی مراجعه و برای رزرو و تهیه بلیت به سایت تیوال مراجعه کنند.
انتهای پیام
