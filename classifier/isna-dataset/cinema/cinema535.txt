نمایش «برگ‌جان» در پاریس 
فیلم «برگ جان» ساخته ابراهیم مختاری در اینالکو (موسسه ملی زبان‌ها و تمدن‌های شرقی) پاریس به نمایش در می‌آید.
به گزارش ایسنا به نقل از روابط عمومی بنیاد سینمایی فارابی، فیلم «برگ جان» روز ۳۰ اردیبهشت ( ۲۰ می) در اینالکو (موسسه ملی زبان‌ها و تمدن‌های شرقی) در کشور فرانسه به نمایش درخواهد آمد و نشست پرسش و پاسخ آن برگزار می‌شود.
 فیلم «برگ جان» در سال ۲۰۱۸ در بخش مسابقه فیلم‌های بلند داستانی جشنواره وزول برنده جایزه اینالکو از هیأت داوران این موسسه شد که به همین دلیل در سال جاری نیز این فیلم نمایش داده می‌شود.
انتهای پیام 
