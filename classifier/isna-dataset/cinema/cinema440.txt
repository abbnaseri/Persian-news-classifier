احمد مهران‌فر به «مولن‌روژ» پیوست
احمد مهرانفر به نمایش «مولن روژ» به کارگردانی حسین پارسایی پیوست.
به گزارش ایسنا به نقل از روابط عمومی نمایش، «مولن روژ» نوشته آرش عباسی مضمونی اجتماعی با دو پرسوناژ دارد.
مهرانفر دومین همکاری مشترک خود در صحنه تئاتر را بعد از شوایک با محسن تنابنده در «مولن روژ» به نمایش خواهد گذاشت.
محمد قدس به عنوان تهیه کننده، میثم احمدی به عنوان مشاور تهیه و تولید، مهتاب کُرک وندی به عنوان مدیر تبلیغات و ارتباطات و گلاویژ نادری به عنوان مشاور رسانه ای در این نمایش همکاری دارند.
نمایش «مولن روژ» تابستان سال‌جاری به صحنه خواهد رفت.
انتهای پیام

