علی شمس فیلم کوتاهش را به پایان رساند
پروسه تولید فیلم کوتاه «ریست» به نویسندگی و کارگردانی علی شمس که داستان کسانی است که جز خودشان کسی را ندارند، به پایان رسید.
به گزارش ایسنا به نقل از روابط عمومی، فیلم کوتاه «ریست» به نویسندگی و کارگردانی علی شمس و تهیه‌کنندگی حسن هندی و آرش عباسی که نیمه دوم سال گذشته مقابل دوربین رفته بود، طی چند روز گذشته مراحل فنی‌اش به پایان رسیده است.
«ریست» پاییز سال گذشته مقابل دوربین رفت و بازیگرانی چون معصومه عزیز محمدی، آروین عدنانی و رایکا ابراهیمی در این اثر حضور دارند.
«ریست» نوشته علی شمس داستان کسانی است که جز خودشان کسی را ندارند. شمس در جشنواره‌ تئاتر فجر سال گذشته توانست جایزه بهترین نمایشنامه را از آن خود کند.
پیش از این، فیلم کوتاه «سورپرایز» به کارگردانی علی شمس و تهیه کنندگی حسن هندی توانست در فستیوال‌هایی چون فیلم گرانادا، ود میلان، گلوب سینما فرانسه، مدیا فستیوال مجارستان، مراکش و ... حضور پیدا کند.
دیگر عوامل این فیلم عبارتند از: مدیر فیلمبرداری: ایمان سرمستی، مدیر صدابرداری: فرشید احمدی، دستیار و برنامه ریز:سمیرا شکوری ، طراحی و ترکیب صدا : اردلان کیان ارثی ، تدوین : علی فتحی تصحیح رنگ : سامان مجدوفایی دستیار : پگاه حامد مسترینگ : آرش کاظم زاده - مهدی فرهنگ ، مدیر تولید: حسین هندی، طراح گریم: ثمین سالک، عکس : محسن هندی طراح پوستر:حامد کاظمی.
انتهای پیام
