پیام تسلیت انجمن بازیگران سینمای ایران در پی درگذشت مشایخی 
انجمن بازیگران سینمای ایران در پیامی سوگ از دست دادن جمشید مشایخی را تسلیت گفت.
به گزارش ایسنا، در این پیام آمده است:
«بازگشت همه به سوی اوست
سینمای ایران در کمال اندوه و دردمندی یکی دیگر از بزرگان خود را از دست داد.
بازیگر پیشکسوت و گوهر ارزنده هنر نقش‌آفرینی استاد جمشید مشایخی پس از تحمل دوران دشوار بیماری، دیده بر هم نهاد و به سوی آرامشی بیکران سفر کرد.
انجمن بازیگران سینمای ایران سوگ از دست دادن این هنرمند ملی و چهره ماندگار را که بی‌تردید از رفیع‌ترین قله‌های فرهنگ و هنر ایران زمین بود، به خانواده محترم ایشان، همکاران عزیز و تمامی مردم هنردوست کشورمان تسلیت عرض می‌نماید.»
انتهای پیام
