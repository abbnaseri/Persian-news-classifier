یک فراخوان تئاتری برای علاقه‌مندان بازیگری
مرکز آموزش هنری بنیاد رودکی برای برگزاری کارگاه آموزشی منتهی به اجرا فراخوان داد.


به گزارش ایسنا و طبق اعلام روابط عمومی گروه، مرکز آموزش هنری بنیاد رودکی (تالار وحدت) با همکاری گروه تئاتر «نیست» به سرپرستی حسین جمالی برای برگزاری مجموعه کارگاه‌هایی با موضوع بازیگری موسیقیایی فراخوان داد.
این کارگاه‌ها با حضور استادان شناخته‌شده تئاتر، به منظور تشکیل گروه بازیگران برای نمایش «قرار» برگزار خواهد شد.
این اثر نمایشی پس از پایان این دوره با حضور هنرجویان منتخب و تعدادی از هنرمندان تئاتر، سال ۹۸ به صحنه خواهد رفت.
علاقه‌مندان می‌توانند برای کسب اطلاعات بیشتر و شرکت در این کارگاه با شماره ۰۹۹۱۱۷۱۷۷۲۹ تماس بگیرند.
انتهای پیام
