صدور مجوز نمایش برای سه فیلم
شورای پروانه نمایش فیلم‌های سینمایی برای سه فیلم «شاه کش»، «من می‌ترسم» و «قسم» مجوز نمایش صادر کرد.
به گزارش ایسنا به نقل از روابط عمومی سازمان امور سینمایی و سمعی بصری، شورای پروانه نمایش فیلم‌های سینمایی در جلسه اخیر که با حضور اکثریت اعضا برگزار شد، مجوز نمایش سه فیلم «شاه کش» به تهیه‌کنندگی عباس نادران و کارگردانی و نویسندگی وحید امیرخانی با موضوع جنایی، «من می‌ترسم» به تهیه‌کنندگی، کارگردانی و نویسندگی بهنام بهزادی با موضوع اجتماعی و «قسم» به تهیه‌کنندگی جلیل شعبانی و کارگردانی و نویسندگی محسن تنابنده با موضوع اجتماعی صادر شد.
انتهای پیام
