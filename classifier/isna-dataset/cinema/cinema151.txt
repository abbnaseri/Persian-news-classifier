جدیدترین خبر از فیلم «شاهین» 
امید رئیس دانا آهنگسازی فیلم سینمایی «شاهین» به کارگردانی سالار طهرانی را عهده‌دار شد.
به گزارش ایسنا، طبق گزارش رسیده، امید رئیس دانا در طول 22 سال فعالیت در زمینه ساخت و تولید موسیقی، برای بیش از 70 عنوان پروژه سینمایی، تلویزیونی و مستند موسیقی ساخته و تجربه همکاری با کارگردان‌هایی چون کیانوش عیاری، ابوالفضل جلیلی، رخشان بنی اعتماد، علیرضا داودنژاد و فریدون جیرانی را در کارنامه خود دارد.
از اثار این آهنگساز سینمای ایران می‌توان به ساخت موسیقی برای فیلم های «بیدارشو آرزو»، «کاناپه»، «زیر پوست شهر»، «ابد و یک روز» و سریال «نهنگ آبی» اشاره کرد.
امید رئیس دانا  سال گذشته در جشنواره سات همپتون انگلستان نامزد دریافت جایزه بهترین موسیقی انیمیشن بود.
فیلم سینمایی «شاهین» محصول سازمان سینمایی داریوش به کارگردانی سالار طهرانی و تهیه کنندگی آرش سجادی حسینی و علی گلبهاران است که در آن علیرضا کمالی،گلاره عباسی،مهران رنج بر،بهار نوحیان و احسان امانی به ایفای نقش پرداخته‌اند.
انتهای پیام 
