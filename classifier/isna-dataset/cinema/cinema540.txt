همکاری سازمان سینمایی با یک انجمن علمی در درجه‌بندی سنی فیلم‌ها
معاون نظارت و ارزشیابی سازمان سینمایی از همکاری انجمن علمی روانپزشکان ایران در درجه بندی سنی فیلم‌ها استقبال کرد.
به گزارش ایسنا به نقل از روابط عمومی سازمان سینمایی، در پی نامه رییس انجمن علمی روانپزشکان ایران به رییس سازمان سینمایی و اعلام آمادگی جهت همکاری و ارائه تجربیات، ابراهیم داروغه زاده با بیان اینکه از همکاری صاحبنظران در این حوزه استقبال می‌کنیم گفت: آیین نامه درجه بندی سنی فیلم ها که ۱۰ اردیبهشت ماه ابلاغ و منتشر شد حاصل همفکری صاحبنظران این حوزه بوده است که قرار است یک شورا با تخصص‌های مکمل، درجه بندی سنی فیلم‌ها را از تابستان آغاز کنند. حضور نهادهای تخصصی غیر دولتی در شورای رده بندی سنی فیلم قطعاً موثر خواهد بود.
انتهای پیام
