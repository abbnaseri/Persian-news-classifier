نمایش فیلم‌های آذربایجان در جشنواره‌ی "وارش"
به منظور تعامل بیشتر با فیلمسازان کشورهای حوزه دریای کاسپین، فیلم‌های مردم شناسی کشور آذربایجان در نهمین جشنواره بین المللی وارش نمایش داده می‌شوند.
به گزارش ایسنا به نقل از روابط عمومی جشنواره فیلم وارش، نهمین دوره از این رویداد فرهنگی با هدف تقویت و حمایت از آثاری با محوریت موضوع مردم شناسی،  تاکید بر فرهنگ عامه و ارتباط با فیلمسازان کشورهای حاشیه دریای کاسپین و حوزه تمدنی میراث مشترک، فیلمهای مردم شناسی کشور آذربایجان را نمایش می‌دهد.
 نهمین جشنواره بین المللی فیلم وارش همچنین موضوعاتی نظیر سنت‌های رفتاری، گفتاری و زیستی را دربر میگیرد.
طبق فراخوان این جشنواره، سنتهای رفتاری شامل فیلمهایی درباره آیینها، انگارهها، آداب و رسوم، عادات، جشنهای ملی و مذهبی، بازیهای عامیانه و... میشود.
فیلمهایی با محوریت قصه‌های عامیانه، داستان‌های اخلاقی، حکمت آمیز و عاشقانه، لالایی ها، آواها و نواها، ترانه ها، مرثیه ها، اشعار بومی، افسانههای کهن، مثل و تمثیلها و... نیز در گروه سنت‌های گفتاری قرار میگیرند و سنت های زیستی در برگیرنده فیلمهایی با محوریت معماری بومی، شیوه‌های تولید در زندگی کشاورزی، دامداری، صیادی و بهره برداری از جنگل، صنایع دستی و دست بافته ها و پوشاک، فرهنگ غذاهای بومی، بازار و مبادله است.
نهمین جشنواره بین المللی فیلم وارش به دبیری مهدی قربان پور، اردیبهشت ۱۳۹۸ در استان مازندران برگزار میشود.
انتهای پیام 
