تیزری برای زادروز عباس کیارستمی
پوستر و تیزر جشن کانون کارگردانان سینمای ایران برای زادروز عباس کیارستمی رونمایی و منتشر شد.
به گزارش ایسنا به نقل از روابط عمومی کانون کارگردانان سینمای ایران، همزمان با یکم تیرماه، سالروز تولد عباس کیارستمی، کانون کارگردانان سینمای ایران زادروز عباس کیارستمی را جشن می‌گیرد.
در آستانه برگزاری این مراسم پوستر و تیزر رسمی این جشن رونمایی و منتشر شد. پوستر مراسم توسط بهزاد خورشیدی طراحی و تیزر هم با صدای محمدرضا دلپاک یکی از دوستان و همکاران قدیمی عباس کیارستمی ساخته شده است.
قرار است این تیزر از صبح شنبه، ۱ تیر در سینماهای سراسر کشور پخش شود.
جشن زادروز کیارستمی شنبه ساعت ۱۹ در فضای باز خانه سینما شماره ۲ برگزار خواهد شد.


مرورگر شما از ویدئو پشتیبانی نمی‌کند.
   فایل آن‌را از اینجا دانلود کنید: 
  video/mp4


انتهای پیام
