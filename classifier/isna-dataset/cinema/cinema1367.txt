جشنواره‌ی فیلم 100 امروز  در ایستگاه پایانی 
مراسم اختتامیه دوازدهمین جشنواره بین‌المللی «فیلم ١٠٠» امشب با اجرای قطعات موسیقی توسط نیما مسیحا برگزار خواهد شد.
به گزارش ایسنا به نقل از روابط عمومی جشنواره، آیین اختتامیه دوازدهمین جشنواره بین‌المللی «فیلم ١٠٠» با حضور محسن مومنی شریف_ریاست حوزه هنری، جمعی از مسئولان سازمان سینمایی و فیلمسازان امروز جمعه ١٠اسفندماه برگزار می‌شود.
در این مراسم نیما مسیحا به همراه محمدرضا چراغعلی به اجرای قطعاتی از موسیقی پاپ می‌پردازند.
محمد چراغعلی آهنگساز و نوازنده موسیقی، در خصوص قطعات منتخب برای مراسم اختتامیه جشنواره گفت: نوع قطعات براساس موضوعیت جشنواره «فیلم ١٠٠» انتخاب شده است و در نظر داریم با اجرای یک قطعه موسیقی بی کلام به همراهی جابر اطاعتی و ٢ قطعه آوازی به نام «دست‌های آلوده» و «یک لحظه» به هنرمندی نیما مسیحا، میزبان میهمانان این مراسم باشیم.
وی افزود: انتخاب نیما مسیحا به عنوان خواننده محبوب برای این مراسم تدبیری سنجیده مسئولان این جشنواره بوده و باعث افتخار بنده است که در کنار این هنرمند نوازنده موسیقی هستم.

مراسم اختتامیه دوازدهمین جشنواره بین‌المللی «فیلم ١٠٠»، امروز ۱۰ اسفند ماه ساعت ١٨: ٣٠ در سالن اندیشه حوزه هنری برگزار می‌شود.
انتهای پیام
