سینما چشم به راه «کیارستمی وعصای گمشده»
فیلم بلند «کیارستمی وعصای گمشده» به کارگردانی محمود رضا ثانی و تهیه کنندگی بهروز نشان آماده نمایش شد.
به گزارش ایسنا به نقل از روابط عمومی فیلم «کیارستمی وعصای گمشده»، داستان این فیلم روایت تازه‌ای از نوع نگاه کیارستمی به زندگی و سینما است که ثانی به مدت 4 سال، زمانی که کیارستمی ورک‌شاپ های سینمایی دراسپانیا و کلمبیا برگزار می‌کرد نوع نگاه یک مولف، دیدگاه و جهان بینی کیارستمی را به تصویر کشید.
محمودرضا ثانی پیش از ساخت فیلم بلند «کیارستمی و عصای گمشده»، کتاب «عباس کیارستمی ودرس هایی از سینما» را تالیف کرد و این کتاب به زبان‌های مختلف ترجمه شد و درایران و آمریکا چاپ و توزیع شد.
کارگردان فیلم «کیارستمی و عصای گمشده» از شاگردان کیارستمی بوده است و در این فیلم سعی کرده اثری مستقل براساس رویکرد کیارستمی به زندگی بسازد. گفته می‌شود به دلیل حساسیت ثانی در چگونگی نمایش استقلال نگاه کیارستمی، تدوین این فیلم تجربی 90 دقیقه‌ای سه سال طول کشید و اکنون آماده نمایش است.
انتهای پیام 
