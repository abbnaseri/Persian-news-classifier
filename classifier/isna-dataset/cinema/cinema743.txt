برپایی کارگاه فشرده «ایده تا فیلمسازی» 
کارگاه‌های فشرده «ایده تا فیلمسازی» به منظور آموزش، توانمندسازی و مشارکت حداکثری علاقه مندان به حوزه ساخت فیلمهای کوتاه مستند – گزارشی در راستای برگزاری بخش محله «هفتمین جشنواره بین المللی فیلم شهر»  از ۹ الی ۱۴ اردیبهشت ماه در سراهای محله شهر تهران برگزار می‌شود.
به گزارش ایسنا، طبق گزارش رسیده، کارگاه های آموزشی فیلمسازی با استفاده از تلفن‌های همراه و دوربین‌های تصویربرداری خانگی و حرفه‌ای به همت موسسه تصویر شهر و با همکاری ستاد مدیریت محلات شهر تهران در ۲۱ منطقه برگزار می شود.
بنابراین گزارش، نخستین کارگاه آموزشی روز دوشنبه ۹ اردیبهشت در مناطق ۲ و ۲۱ تهران برگزار شد.
کارگاه آموزشی روز سه شنبه ۱۰ اردیبهشت ماه در مناطق ۱، ۳، ۴ و ۵، چهارشنبه ۱۱ اردیبهشت ماه در مناطق ۱۶، ۱۷، ۱۹ و ۲۰، پنجشنبه ۱۲ اردیبهشت ماه در مناطق ۶، ۱۰، ۱۲و ۱۵ و شنبه ۱۴ اردیبهشت ماه در منطقه ۱۳ توسط داریوش یاری، حبیب اله بهمنی، علیرضا اسحاقی، آرمین ایثاریان، عادل تبریزی، حمیدرضا حافظی و حامد سلیمان زاده برگزار می‌شود.
شرکت در کارگاه های «ایده تا فیلمسازی» بخش محله هفتمین جشنواره بین المللی فیلم شهر برای عموم آزاد است و علاقمندان می توانند برای دریافت اطلاعات بیشتر و ثبت نام به سراهای محله مراجعه کنند.
ثبت نام آثار در بخش مسابقه سینمای ایران تا ۱۵ اردیبهشت ماه و ثبت نام در بخش مسابقه تبلیغات سینمای ایران و محله تا پایان اردیبهشت ماه از طریق سایت جشنواره به نشانیwww.shahrfilmfest.com ادامه دارد.
هفتمین جشنواره بین المللی فیلم شهر توسط موسسه تصویر شهر به دبیری هاشم میرزاخانی در تابستان سال جاری در شهر تهران برگزار می شود.

انتهای پیام

