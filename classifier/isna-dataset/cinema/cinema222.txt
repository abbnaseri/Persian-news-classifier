ثریا قاسمی و روایت زندگی عصمت احمدیان
مستند «بانو» که داستان زندگی خانم عصمت احمدیان مادر شهیدان فرجوانی را روایت می‌کند، آماده نمایش شد.


به گزارش ایسنا، مستند «بانو» که داستان زندگی خانم عصمت احمدیان مادر شهیدان فرجوانی را روایت می‌کند، آماده نمایش شد. «محمد حبیبی‌منصور» نویسندگی و کارگردانی این اثر را بر عهده دارد و ثریا قاسمی، نیز کار روایتگری آن را انجام داده است.
مستند سینمایی بانو در ۸۲ دقیقه روایت گر زندگی پرفراز و نشیب بانو عصمت احمدیان، از زنان تأثیرگذار اهواز است. زنی که خودش و اعضای خانواده او از جمله همسر و سه فرزندش هرکدام به نوعی با جنگ در ارتباط هستند.
زندگی پس از جنگ و فعالیت‌های اجتماعی و اقتصادی خانم احمدیان نیز بخش مهمی از زندگی اوست که در این مستند به آن پرداخته شده است.
گروه فیلمساز در یک همراهی دوساله تلاش کرده است تصویری واقعی و دور از شعارزدگی از زندگی یک زن موفق را به مخاطب ارائه دهد.
این مستند به همت واحد مستند دفتر مطالعات جبهه فرهنگی انقلاب اسلامی تولید شده است.

انتهای پیام
