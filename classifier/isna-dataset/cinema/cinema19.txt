اعلام جدیدترین مجوزهای سینمایی و خانگی  
شورای صدور پروانه ساخت آثار غیر سینمایی با ساخت 4عنوان فیلم نامه موافقت کرد.
به گزارش ایسنا به نقل از روابط عمومی سازمان امور سینمایی و سمعی بصری، در جلسات اخیر شورای پروانه ساخت آثار غیر سینمایی، برای فیلم نامه‌های بلند داستانی «گلنار» به تهیه کنندگی و کارگردانی امین بخشیان، «من اینجا هستم» به تهیه کنندگی و کارگردانی عباس امینی، سریال «آقازاده» به تهیه کنندگی حامد عنقا و کارگردانی بهرنگ توفیقی و سریال «جیران» به تهیه کنندگی اسماعیل عفیفه و کارگردانی حسن فتحی پروانه ساخت صادر شد.
این گزارش می افزاید: در جلسه شورای پروانه نمایش خانگی با نمایش قسمت جدید سریال «نهنگ آبی» و مجموعه «رالی ایرانی» موافقت شد و همچنین برای فیلم سینمایی ایرانی «تخته گاز» به تهیه کنندگی محسن جاهد و کارگردانی محمد آهنگرانی فراهانی پروانه نمایش خانگی صادر شد
انتهای پیام

