گزارش عملکرد مالی بنیاد سینمایی فارابی در دوازده ماه سال۹۷
در راستای سیاست شفاف‌سازی وزارت فرهنگ و ارشاد اسلامی و در چارچوب قانون انتشار و دسترسی آزاد به اطلاعات، جزئیات گزارش عملکرد مالی بنیاد سینمایی فارابی از موسسات تابعه سازمان سینمایی در دوازده ماه سال ۹۷ منتشر شد.
به گزارش ایسنا و به نقل از روابط عمومی سازمان امور سینمایی و سمعی بصری، اطلاعات گزارش عملکرد مالی بنیاد سینمایی فارابی بر اساس صورت خلاصه عملکرد دوازده ماهه سال ۱۳۹۷، حمایت از تحقیق و نگارش فیلم نامه، حمایت از تولید و ساخت آثار سینمایی در قالب تسهیلات، حمایت از تولید فیلم اول، حمایت از تولید آثار فیلم سینمایی از طریق مشارکت در سهم مالکیت فیلم، کمک به تأمین منابع اطلاعاتی و مطالعاتی سینمای حرفه‌ای به منظور روزآمدی دانش سینماگران، حمایت از آماده سازی فنی آثار سینمایی در حوزه لابراتواری و استودیویی، حمایت از نگارش فیلم نامه و تولید و ساخت آثار سینمایی کودک و نوجوان، حمایت از تبلیغات، بازاریابی و اکران آثار سینمایی کودک و نوجوان، حمایت از برگزاری جشنواره بین المللی فیلم کودک و نوجوان، حمایت از حضور فرهنگی و تجاری، بازاریابی و اکران آثار سینمایی در منطقه و جهان، کمک به اجرای طرح سیمرغ و پروانه‌ها و اکران فیلم‌های کودک و نوجوان همزمان با سی و هفتمین جشنواره ملی فجر در استان و هزینه‌های پشتیبانی و غیر مستقیم تنظیم شده است.
گزارش عملکرد مالی بنیاد سینمایی فارابی در این لینک مشاهده کنید.
انتهای پیام
