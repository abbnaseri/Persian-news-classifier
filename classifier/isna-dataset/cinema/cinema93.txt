/ در سینما و تئاتر چه خبر است؟/
برگزاری نخستین آیین « شب کارگردانان‌ سینمای مستند»، «بدون نسخه» در تماشاخانه «سپند» و اجرای «56 غسالخانه تهران» از جمله خبرهای سینما و تئاتر است.
نخستین آیین شب کارگردانان سینمای مستند ایران با رویکردِ نکوداشت پیشکسوتان و پاسداشت جایگاه‌ کارگردان در سینمای مستند برگزار می‌شود.
به گزارش ایسنا به نقل از روابط عمومی انجمن صنفی کارگردانان سینمای مستند، اعضای این انجمن، اواخر تیرماه برای برپایی این آیین گردهم می‌آیند.
در این آیین، نکوداشت دو پیشکسوت سینمای مستند به منظور قدردانی و ارج نهادن به چنددهه تلاششان در عرصه کارگردانی فیلم مستند تدارک دیده شده است.
جزئیات برگزاری به زودی اعلام می شود.

بدون نسخه در تماشاخانه سپند
«بدون نسخه» به نویسندگی و کارگردانی امیرحسین کنزق در تماشاخانه سپند روی صحنه می‌رود. به گزارش...، نمایش «بدون نسخه» به نویسندگی و کارگردانی امیرحسین کنزق از امروز (یکشنبه نهم تیر) اجرای خود را در تماشاخانه سپند آغاز می‌کند. محمدرضا منصور و حمیدرضا کمال‌پور دو بازیگر «بدون نسخه» هستند. «بدون نسخه» روایتی غیر واقعی از دو جوان است که خسته از شرایط اجتماعی خود با قرص خودکشی می‌کنند... سایر عوامل این نمایش عبارتند از: دستیار کارگردان: غزاله مقدس‌زاده، گروه کارگردانی: ندا تسلیمیان، مهلا لرزمانی، مدیر پروژه: فرشاد حبیبی، مجری طرح: محمد حیدری ورجانی، مهدی غلامی، مدیر تولید: سعید زارع محمدی با همکاری گروه کندو، طراح لباس: مهرنوش ترحمی، طراح صحنه: امیرحسین کنزق، طراح نور: امیر ترحمی، مجری نور: علیرضا ترحمی، مجری صدا: مجتبی حسنی، مشاور رسانه‌ای: سبا حیدرخانی. بدون نسخه از ۹ تا ۲۵ تیر هر شب ساعت  ۱۸:۱۵ در سالن شماره دوی تماشاخانه سپند روی صحنه می‌رود و علاقه‌مندان می‌توانند برای تهیه بلیت این نمایش به سایت تیوال مراجعه کنند.

دیوار چهارم غسالخانه می شود  نمایش «۵۶،غسالخانه تهران» به زودی در تماشاخانه دیوار چهارم به روی صحنه می رود.
به نقل از روابط عمومی نمایش «۵۶،غسالخانه تهران» این نمایش، به نویسندگی امیر علی آزادان و کارگردانی مهسا احمدزاده از روز یکشنبه ١٦ تیرماه اجرای خود را آغاز می کند.  ‏‎صادق برقعی، حمیدرضا اسدزاده، آریاز ‎ذوالفقاری، عباس طغیانی و امیر علی آزادان در این نمایش بازی می کنند.  دیگر عوامل این نمایش عبارتند از: ‎مشاوره کارگردان: امیر علی آزادان، ‎تهیه کننده: فرهود ایراندوست، طراح صحنه و لباس: مهسا احمدزاده، ‎ساخت دکور: علی قادری، ‎موسیقی: کامران متقی، ‎طراح گرافیک و تیزر: بهرام رامه، ‎عکاس: رامتین جهانبانی، ‎طراح و مجری گریم: ماریا دیزجی، گروه کارگردانی: محمد تندرو و علی بهاری، مدیر تبلیغات: مریم شریعتی، ‎روابط عمومی و تبلیغات: گروه هنری پژواک  این اثر نمایشی تا پایان تیرماه هر روز ساعت ۱۷:۳۰ در تماشاخانه دیوار چهارم به روی صحنه می رود.  علاقه مندان جهت خرید اینترنتی بلیت این نمایش می توانند از تاریخ ۱۰ تیر به سایت تیکت مراجعه کرده و یا با شماره تلفن ۰۹۳۵۵۶۲۹۸۲۲ تماس بگیرند.

بلژیکی‌ها با «بودن» به عمارت نوفل‌لوشاتو می‌آیند
کمپانی «گریپ» بلژیک با همکاری عمارت نوفل‌لوشاتو، پرفورمنس بودن (Being) را در این مجموعه نمایشی روی صحنه می‌برد.
به گزارش روابط عمومی عمارت نوفل‌لوشاتو، پرفورمنس «بودن» (Being) با کارگردانی «بارا زیگفوس دوتیر» از ایسلند و بازی دو بازیگر ایرانی در این مجموعه نمایشی روی صحنه می‌رود و پس از اجرای تهران، در شهرهای رشت و شیراز هم اجرا می‌شود.
«بودن» پرفورمنسی معاصر از کمپانی گریپ (کشور بلژیک) است که به دعوت تماشاخانه دا به ایران آمده و تیر و مرداد در ایران روی  صحنه خواهد رفت. پرفورمنسی بر پایه‌ی حرکت با تمرکز بر حضور دو فرد بر روی صحنه که به مساله شکل‌گیری مکالمه میان انسان‌ها و به اشتراک‌گذاری فضا به منظور اکتشاف درباره آن می‌پردازد؛ پرفورمنسی با دغدغه اینکه چگونه می‌توان با وجود تفاوت‌ها و تشابهات فرهنگی با یکدیگر ارتباط برقرار کرد.
معصومه جلالیه و علیرضا میرمحمدی دو بازیگر پرفورمنس «بودن» و هانی حسینی مدیر هنری آن در ایران هستند که روزهای ۱۶، ۱۷ و ۱۸ تیر ساعت ۱۷:۳۰ و با مدت زمان ۵۰ دقیقه در عمارت نوفل‌لوشاتو روی صحنه می‌رود.
این اثر در تهران با همکاری و مشارکت عمارت نوفل‌لوشاتو اجرا شده و در کنار آن، کارگاه آموزشی دو روزه‌ای هم توسط خانم بارا زیگفوس دوتیر برگزار می‌شود. جزئیات دقیق زمان برگزاری و نحوه ثبت‌نام این کارگاه به زودی اطلاع‌رسانی خواهد شد.
سایر عوامل اجرایی «بودن» عبارتند از: طراح و کارگردان: بارا زیگفوس دوتیر، دراماتورژ: سارا وندریک، بازیگران(اجراگران): معصومه جلالیه، علیرضا میرمحمدی، مدیر تولید: کلارچه اورلمنس، مدیر هنری (ایران): هانی حسینی، موزیک: آیوند لونینگ، لباس: آندرا کرانزلین، طراح نور: جان فدینگر، تکنسین اجرا: ماری وندکاستیل، هانی حسینی و آرمان مقدم، روابط عمومی، محتوا و تبلیغات: معین قوی و ندا نوتاش (تیم روابط بین‌الملل خانه نمایش دا)، دعوت‌کننده: خانه نمایش دا و تولید: کمپانی گریپ بلژیک.
انتهای پیام 


