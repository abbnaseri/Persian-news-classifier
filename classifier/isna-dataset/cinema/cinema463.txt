اعطای نشان ویژه به فیلم برتر با موضوع «حمایت از تولید ملی»
 براساس فراخوان پنجمین جشنواره فیلم و عکس فناوری و صنعتی (فردا)، به برگزیدگان این دوره از جشنواره در ۹ بخش طراحی شده، تندیس، لوح تقدیر و جوایز نقدی اهدا خواهد شد.
به گزارش ایسنا به نقل از روابط عمومی پنجمین جشنواره فیلم و عکس فناوری و صنعتی، جوایز در نظر گرفته شده برای برگزیدگان در ۹ بخش طراحی شده این دوره از جشنواره مندرج در فراخوان به شرح زیر است: ۱ فیلم‌های مستند بهترین فیلم؛ تندیس، لوح تقدیر و مبلغ ۸ میلیون تومان (اهدا به تهیه‌کننده) بهترین کارگردانی؛ تندیس، لوح تقدیر و مبلغ ۷ میلیون تومان (اهدا به کارگردان) ۲ فیلم‌های پویانمایی و گرافیک متحرک بهترین فیلم؛ تندیس، لوح تقدیر و مبلغ ۵ میلیون تومان (اهدا به کارگردان) ۳ فیلم‌های تبلیغاتی (آنونس، تیزر و نماهنگ) بهترین فیلم؛ تندیس، لوح تقدیر و مبلغ ۳ میلیون تومان (اهدا به کارگردان و یا سازنده) ۴ مجموعه‌های مستند تلویزیونی بهترین مجموعه؛ تندیس، لوح تقدیر و مبلغ ۶ میلیون تومان (اهدا به کارگردان) ۵ عکس از فضاهای صنعتی (تک‌عکس و مجموعه) اثر برگزیده در بخش تک‌عکس؛ تندیس، لوح تقدیر و مبلغ ۲ میلیون و ۵۰۰ هزار تومان مجموعه عکس برگزیده؛ تندیس، لوح تقدیر و مبلغ ۳ میلیون و ۵۰۰ هزار تومان همچنین به نفرات دوم و سوم این بخش نیز به ترتیب مبالغ یک میلیون و ۵۰۰ هزار تومان و یک میلیون تومان جایزه نقدی اهدا خواهد شد. ۶ عکس تبلیغاتی (تک‌عکس و مجموعه) اثر برگزیده در بخش تک‌عکس؛ تندیس، لوح تقدیر و مبلغ ۲ میلیون و ۵۰۰ هزار تومان مجموعه عکس برگزیده؛ تندیس، لوح تقدیر و مبلغ ۳ میلیون و ۵۰۰ هزار تومان همچنین به نفرات دوم و سوم این بخش نیز به ترتیب مبالغ یک میلیون و ۵۰۰ هزار تومان و یک میلیون تومان جایزه نقدی اهدا خواهد شد. ۷ بخش ویژه (موضوعی) بهترین فیلم در هر موضوع؛ تندیس، لوح تقدیر و مبلغ ۴میلیون تومان (اهدا به کارگردان) ۸ مسابقه دانشجویی دانشجویان در هر یک از ۷ بخش مذکور می‌توانند با ارائه آثار خود در جشنواره شرکت کنند که بر این اساس به بهترین فیلم دانشجویی در هر بخش تندیس، لوح تقدیر و مبلغ ۲ میلیون تومان اهدا خواهد شد. ۹ جوایزه ویژه هیئت داوران این جوایز در بخش‌هایی همچون تحقیق و پژوهش، تصویربرداری، تدوین خلاقانه، گویندگی متن، صدابرداری، بازیگری و موسیقی اهدا شده که به ازای هر بخش مبلغ آن ۳ میلیون تومان به همراه لوح تقدیر خواهد بود. این گزارش حاکی است، علاوه بر این در اختتامیه جشنواره نشان ویژه جشنواره به بهترین فیلم با موضوع «حمایت از تولید ملی» از سوی دبیر جشنواره اهدا خواهد شد. فیلمسازان مستند و عکاسان تبلیغاتی و صنعتی تا ۳۰ نیر برای ثبت نام و ارسال آثار خود به دبیرخانه جشنواره فرصت دارند. پنجمین جشنواره فیلم و عکس فناوری و صنعتی به دبیری بهزاد رشیدی، مهرماه سال جاری برگزار خواهد شد. انتهای پیام
