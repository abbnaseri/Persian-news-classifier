اعلام اسامی نسخ شبیه‌خوانی جشنواره‌ی آیینی سنتی
اسامی نسخ شبیه‌خوانی پذیرفته شده قطعی و مشروط در بخش «مجالس شبیه‌خوانی (یادواره استاد هاشم فیاض)» نوزدهمین جشنواره نمایش‌های آیینی و سنتی اعلام شد.
به گزارش ایسنا به نقل از روابط عمومی اداره کل هنرهای نمایشی، دبیرخانه نوزدهمین جشنواره نمایش‌های آیینی و سنتی، اسامی ۸ نسخه شبیه‌خوانی پذیرفته شده قطعی و مشروط در بخش «مجالس شبیه‌خوانی (یادواره استاد هاشم فیاض)» را اعلام کرد. اعضای هیئت انتخاب این بخش متشکل از سیدعظیم موسوی، مهدی لطفی و سیدمحسن هاشمی بودند.
اسامی این آثار به شرح زیر است:
۱- «اسکندر و فغفور»، به شبیه‌گردانی امیر سلیمانی‌مقدم از تهران
۲- «آزمون سیاوش»، به شبیه‌نامه‌نویسی داود فتحعلی‌بیگی و شبیه‌گردانی سیدمحسن طباطبایی از تهران
۳- «آزمون فریدون و شهادت ایرج»، به شبیه‌نامه‌نویسی و شبیه‌گردانی علی عزیزی از گرمسار        
۴- «دادخواهی مردم یمن از انوشیروان»، به شبیه‌نامه‌نویسی و شبیه‌گردانی عنایت‌اله قاسمی از تهران (مشروط) 
۵- «رکیب ابن ابرهه»، به شبیه‌نامه‌نویسی ابوالفضل منبت‌کار و شبیه‌گردانی احمد عزیزی از تهران
۶- «شاه شکار»، به شبیه‌نامه‌نویسی میرزا رضا و شبیه‌گردانی مهدی دریایی از اراک 
۷- «مجلس شبیه‌خوانی بئرالعلم»، به شبیه‌نامه‌نویسی رضا نعمتی و شبیه‌گردانی علاءالدین قاسمی از تهران  
۸- «مجلس طوفان نوح»، به شبیه‌گردانی علی‌اکبر قدوسیان از تهران      
ارزیابی این آثار از نیمه اول تیر ۹۸ شروع خواهد شد.
نوزدهمین جشنواره نمایش‌های آیینی و سنتی مرداد ۹۸ به دبیری داود فتحعلی‌بیگی برگزار می‌شود. 


انتهای پیام 


