مراسمی برای سالگرد شهادت سید مرتضی آوینی
بیست و ششمین سالگرد شهادت سید مرتضی آوینی، نویسنده، مستند ساز و هنرمند انقلاب اسلامی توسط بنیاد فرهنگی روایت فتح برگزار خواهد شد.
به گزارش ایسنا به نقل از روابط عمومی بنیاد فرهنگی روایت فتح، مراسم بیست و ششمین سالگرد عروج ملکوتی این هنرمند شهید با عنوان «راه آسمان» روز سه‌شنبه ۲۰ فروردین ماه از ساعت ۱۷ عصر در محل بنیاد فرهنگی روایت فتح واقع در میدان فردوسی، ابتدای خیابان سپهبد قرنی، روبروی پمپ بنزین با حضور جمعی از مسئولین کشوری و لشکری، هنرمندان و فرهیختگان، اندیشمندان و علاقمندان سید شهیدان اهل قلم برگزار خواهد شد.
شهید سید مرتضی آوینی فروردین ماه سال ۱۳۷۲ در منطقه فکه در حال بررسی لوکیشن فیلم مستند "شهری در آسمان"به همراه محمد سعید یزدان پرست بر اثر اصابت ترکش مین باقی مانده از جنگ تحمیلی ایران و عراق، به درجه رفیع شهادت نائل شد.

انتهای پیام
