اعلام نتایج بازخوانی جشنواره تئاتر فتح خرمشهر
هیئت انتخاب متون بخش نمایش‌های کوتاه بیست و دومین جشنواره ملی تئاتر فتح خرمشهر اسامی ۲۲ متن پذیرفته شده و راه یافته به  مرحله بعد را اعلام کرد.
به گزارش ایسنا به نقل از روابط عمومی اداره کل هنرهای نمایشی، طبق اعلام دبیرخانه بیست و دومین جشنواره ملی تئاتر فتح خرمشهر هیئت داوران انتخاب متون بخش نمایش‌های کوتاه متشکل از پانته‌آ پناهی‌ها، ایوب آقاخانی و پیام فروتن ۲۲ اثر را به شرح زیر برای ارزیابی در مرحله بازبینی، معرفی کردند.
۱- «آخرین دکل از اولین پادگان جنگ» به نویسندگی علی نبی‌پور و کارگردانی الهام چنانی از جزیره خارک، استان بوشهر
۲- «اینجا تا ابدیت» به نویسندگی مهدی فتحی و کارگردانی مریم رضازاده از نظرآباد، استان البرز
۳- «من، من نیستم»، به نویسندگی و کارگردانی عدنان دریس از خرمشهر، منطقه اروند
۴- «اعظم»، به نویسندگی و کارگردانی امیر نصیری از کازرون، استان فارس
۵- «روایتی از یک دمام»، به نویسندگی محمدعلی میناوی و کارگردانی موسی رضازاده از ماهشهر، استان خوزستان
۶- «ناخوانده»، به نویسندگی حسین ذوالفقاری و کارگردانی سحر محسنی‌کیاسری و حمید ناطقی از ساری، استان مازندران
۷- «سرهنگ، جاده، مسلسل» به نویسندگی حسین زارعی و کارگردانی علیرضا اسدی از مشهد، استان خراسان رضوی
۸- «بوی حبیب» به نویسندگی علیرضا اسدپور و کارگردانی حسام شیخ‌الحکمایی از کازرون، استان فارس
۹- «آممدلی» به نویسندگی و کارگردانی علیرضا اسدپور از کازرون، استان فارس
۱۰- «دست من نیست» به نویسندگی و کارگردانی مهدی ضیائیان‌پور از تهران، استان تهران
۱۱- «ماهی آزاد سهی چند» به نویسندگی و کارگردانی وحید فقیهی از اهواز، استان خوزستان
۱۲- «ناخوانده» به نویسندگی حسین ذوالفقاری و کارگردانی مهدی صفی‌آبادی از خرمشهر، منطقه اروند
۱۳- «در سال هزار و تشنگی با اسب‌ها» به نویسندگی و کارگردانی وحید فقیهی از اهواز، استان خوزستان
۱۴- «بوی خاکستر» به نویسندگی و کارگردانی عبدالحسین جلیل‌نسب از خرمشهر، منطقه اروند
۱۵- «سرطان سکوت» به نویسندگی محسن عظیمی و کارگردانی مجید احمدی از هرسین، استان کرمانشاه
۱۶- «بیر دریا سئوگی» به نویسندگی و کارگردانی میرعباس خلیفه‌لو از اهر، استان آذربایجان شرقی
۱۷- «کپی برابر اصل است» به نویسندگی پژمان شاهوردی و کارگردانی فاطمه پورشوشتری از اهواز، استان خوزستان
۱۸- «زوزه سگی در باد» به نویسندگی محسن عظیمی و کارگردانی حسن همتی از اسلام‌آباد، استان کرمانشاه
۱۹- «خروس» به نویسندگی کوروش سلمانی‌دهبارز و کارگردانی عرفان کیمیایی از یزد، استان یزد
۲۰- «حکایت عاشقی» به نویسندگی و کارگردانی حجت‌اله خادم‌فرد از درود، استان لرستان
۲۱- «زرداندوه» به نویسندگی و کارگردانی آرزو کریمی‌زند از تهران، استان تهران
۲۲- «اورارا با تارا» به نویسندگی و کارگردانی ایمان ملکی‌پور از اراک، استان مرکزی

طبق اعلام دبیرخانه و براساس فراخوان منتشر شده، تمامی گروه‌های راه یافته به مرحله بازبینی می‌بایست تا پایان روز یکم شهریور ماه سال جاری آثار خود را در قالب چهار نسخه لوح فشرده تصویری به آدرس دبیرخانه مرکزی واقع در منطقه آزاد اروند ارسال کنند.
براساس برنامه‌ریزی ستاد اجرایی این دوره از جشنواره، تاریخ اعلام شده تمدید نخواهد شد. تنها آثاری به مرحله نهایی جشنواره راه پیدا می‌کنند که ضمن رعایت تمامی مفاد فراخوان، مجوز کتبی نویسنده یا صاحب امتیاز نمایشنامه خود را به دبیرخانه جشنواره تحویل دهند.
بیست و دومین جشنواره ملی تئاتر فتح خرمشهر در چهار بخش مسابقه نمایش‌های صحنه‌ای، مسابقه نمایش‌های کوتاه، مسابقه نمایشنامه‌نویسی و نمایش‌های میدانی و محیطی به دبیری حمیدرضا آذرنگ آبان ماه سال جاری در منطقه آزاد اروند برگزار خواهد شد.
  
انتهای پیام 
