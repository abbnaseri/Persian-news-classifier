برگزاری جلسات هیات انتخاب جشنواره‌ی فیلم کوتاه «حسنات»
جشنواره‌ی فیلم کوتاه "حسنات" به دبیری رسول صدرعاملی با معرفی اعضای هیات انتخاب‌اش بخشی از مقدمات برگزاری‌اش را آغاز کرد.
به گزارش ایسنا، جلسات هیات انتخاب جشنواره‌ی فیلم کوتاه «حسنات» در بخش‌های مختلف فیلم‌نامه، مستند، پویانمایی، داستانی در حال برگزاری است و دست‌اندرکاران جشنواره امیدوارند آثار راه یافته به جشنواره را تا تیر ماه معرفی کنند.
لیست اعضای هیات انتخاب در بخش فیلمنامه بدین شرح است: کامبوزیا پرتوی، فریدون فرهودی، پدرام صدرایی، عطیه سلطانی، شکوفه جبّاری.

در بخش مستند هم روبرت صافاریان، سید سلیم غفوری، فرحناز شریفی، مرتضی نیک پایان، عزت‌الله پروازه کار هیات انتخابی را برعهده دارند.

سایر اعضای هیات انتخاب در بخش‌ها پویانمایی و داستانی هم بدین شرح معرفی شدند: امیر سحرخیز، امیرحسین صالحی، معین صمدی (بخش پویانمایی)، سید محمود رضوی، محمدعلی باشه آهنگر، نیما جاویدی، آزیتا موگویی، محمدحسین مهدویان، فریدون خسروی، شاهین شجری کهن (بخش داستانی)
انتهای پیام
