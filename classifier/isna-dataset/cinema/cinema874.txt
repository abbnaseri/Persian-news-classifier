رونمایی از اعلان «بی‌حسی موضعی» در جشنواره‌ی جهانی فجر
پوستر ایرانی فیلم سینمایی «بی حسی موضعی» به کارگردانی حسین مهکام و تهیه کنندگی حبیب رضایی که در بخش جلوه گاه شرق سی‌و هفتمین جشنواره جهانی فیلم فجر حضور دارد، رونمایی شد.
به گزارش ایسنا به نقل از وابط عمومی این فیلم سینمایی، «بی حسی موضعی» که در بخش جلوه گاه شرق جشنواره جهانی فجر حضور دارد روز گذشته برای نخستین بار در سینما فلسطین و چارسو به نمایش درآمد و با استقبال رو به رو شد.
در خلاصه داستان این فیلم آمده است: جلال، دانشجوی سابق رشته فلسفه، متوجه می‌شود خواهرش که به اختلال روانی دو قطبی مبتلاست، با مردی ثروتمند به نام شاهرخ ازدواج کرده که به شرط‌بندی بازی فوتبال اعتیاد دارد. جلال با عصبانیت از خانه بیرون می‌زند تا به خانه دوستش، بهمن، برود که یک آهنگساز زیرزمینی است. در مسیر جلال با یک راننده تاکسی به نام ناصر آشنا می‌شود و این دو شب عجیبی را در کنار هم سپری می‌کنند.
حبیب رضایی، باران کوثری، پارسا پیروزفر، حسن معجونی و سهیل مستجابیان بازیگران فیلم «بی‌حسی موضعی» هستند.
طراحی پوستر «بی‌حسی موضعی» را تویک زادوریان و آرش ایزد (با سپاس از لیلا مدن پور) بر عهده دارند.
انتهای پیام
