آغاز اجرای  عمومی «سرزمین‌های شمالی»
 اجرای عمومی نمایش «سرزمین‌های شمالی» آغاز می‌شود.
به گزارش ایسنا، نمایش «سرزمین‌های شمالی» به نویسندگی مونا احمدی و کارگردانی شیما عرب و با بازی مونا احمدی، شکیبا فدایی و مجید یوسفی؛ از دوشنبه ۶ اسفند ساعت ۲۰:۱۵ در تماشاخانه‌ی انتظامی روی صحنه می‌رود.
 جایزه‌ی «متن برتر» در بخش مسابقه‌ی تئاتر ایران در سی‌وهفتمین جشنواره‌ی تئاتر فجر، اولین موفقیت این نمایش است. قصه‌ی دختری که بعد از مرگ مادرش با اتاقی مواجه می‌شود که تمام اشیای درونش تا همین چند ساعت پیش مورد استفاده‌ی مادرش بوده و حالا همه‌چیز در همان شکل، ثابت مانده است.
«سرزمین‌های شمالی» تازه‌ترین نمایش گروه تئاتر «بوهمی»؛ سومین تجربه‌ی کارگردانی شیما عرب بعد از نمایش‌های «پینوکیو» و «سالاد فصل» و اولین تجربه‌ی تهیه‌کنندگی محمد بحرانی در تئاتر است.
گروه تئاتر بوهمی پیش ‌از این نمایش‌هایی همچون«نقاشی اشر»،«لانه خرگوش»، «پینوکیو»، «مده‌آ»، «نمی‌دونم فردا چی می‌شه» و  میکروتئاتر «دینید اینچ» را در ایران و جشنواره‌های بین‌المللی اجرا کرده‌اند.
 در «سرزمین‌های شمالی»  فریبرز کریمی به عنوان مشاور کارگردان، ملیکا ژیان‌پور دستیار کارگردان، نسرین خرمی طراح لباس، شیما عرب طراح صحنه، آرمان مقدم طراح ویدیو، کسرا پاشایی آهنگساز، پرناز کریمی طراح گرافیک، سهیلا  ساطع مدیر صحنه، حامد ماهوتی سازنده‌ی تیزر، امیرحسین شجاعی عکاس، نوید آغاز مدیر تبلیغات و محبوبه افتخاری مدیر روابط عمومی حضور دارند.
انتهای پیام 
