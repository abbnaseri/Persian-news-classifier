فیلم‌های کن ۲۰۱۹ اعلام شد/ رقابت ۱۸ فیلم برای نخل طلا 
فهرست فیلم‌های حاضر در جشنواره کن ۲۰۱۹  با رقابت چهره‌های مطرحی چون «پدرو آلمادوار»، «برادران داردن»، «کن لوچ» و «ترنس مالیک» برای کسب نخل طلای بهترین فیلم اعلام شد. 
به گزارش ایسنا، «تیری فرمو» دبیر باسابقه جشنواره فیلم کن در یک نشست خبری در پاریس به همراه «پیر لسکیور» رئیس این رویداد سینمایی، فهرست فیلم‌های حاضر در بخش‌های رقابتی (نامزدهای نخل طلا)، غیررقابتی، نوعی نگاه، نمایش‌های ویژه و نمایش نیمه شب را اعلام کردند.
فیلم افتتاحیه
«مرده‌ها نمی‌میرند» به کارگردانی «جیم جارموش»
فیلم‌های بخش رقابتی
«درد و افتخار» به کارگردانی «پدرو آلمادوار»
«خائن» به کارگرانی «مارکو بلوچیو»
«دریاچه غاز وحشی» به کارگردانی «دیائو یینان»
«انگل» به کارگردانی «بونگ جون-هو»
«احمد جوان» به کارگردانی «ژان پیر داردن» و «لوک داردن»
«اوه مرسی!» به کارگردانی «آرنو دپلشن»
«آتلانتیک» به کارگردانی «ماتی دیوپ»
«ماتیاس و ماکسیم» به کارگردانی «زاویه دولان»
«جو کوچک» به کارگردانی «جسیکا هاسنر»
«متأسفم شما را از دست دادیم به کارگردانی «کن لوچ»
«بینوایان» به کارگردانی «لاج لی»
«یک زندگی پنهان» به کارگردانی «ترنس مالیک»
«باکورو» به کارگردانی «کلبر مندوسا فیلهو» و «جولیانو دورنلی»
«ویستلرز» به کارگردانی «کورنلیو پورومبیو»
«فرانکی» به کارگردانی «آیرا ساش»
«تصویر یک زن روی آتش» به کارگردانی «سلین شیاما»
«این باید بهشت باشد» به کارگردانی «الیا سلیمان»
«ساحره» به کارگردانی جاستین تریه»

فیلم‌های بخش نوعی نگاه
«زندگی ناپیدا» به کارگردانی کریم آینوز»
«بابونه» به کارگردانی «کانتمیر بالاگوف»
«پرستوهای کابل» به کارگردانی «زابو بریتمن» و «الیا گوبه مِوِل»
«زندگی برادر» به کارگردانی «مونیا شکری»
«صعود» به کارگردانی «مایکل کووینو»
«ژاندارک» به کارگردانی «برونو دومون»
«خورشیدی که هرگز غروب نمی‌کند» به کارگردانی «اولیوه لاکس»
«اتاق ۲۱۲» به کارگردانی «کریستوف آنوری»
«اداره بندر» به کارگردانی «دنیله لسوویتز»
«پاپیچا» به کارگردانی «مونیا مِدور»
«آدام» به کارگردانی «مریم توزانی»
«ژائو رن می می» به کارگردانی «میدی زد»
«آزادی» (لیبرته) به کارگردانی «آلبرت سرا»
«گاو» به کارگردانی «آنی سیلورستون»
«تابستان چانگشا» به کارگردانی «زو فنگ»
«Evge» به کارگردانی «نریمان علی اِف»

فیلم‌های بخش غیررقابتی
«‌بهترین سال‌های زندگی» به کارگردانی «کلود للوش»
«راکتمن» به کارگردانی «دکستر فلچر»
«خیلی پیر برای جوان مردن (دو اپیزود) به کارگردانی «نیکلاس وندینگ رفین»
«دیه‌گو مارادونا» به کارگردانی «آسیف کاپادیا»
«دورن زیبا» به کارگردانی «نیکلاس بدوس»

نمایش‌های ویژه
«‌سهم» به کارگردانی «فلیپا بیانکو»
«برای ساما» به کارگردانی «واد الکاتائب» و «ادوارد واتس»
«رومنس خانوادگی» به کارگردانی «ورنر هرتزوگ»
«توماسو» به کارگردانی «آبل فرارا»

نمایش‌های نیمه‌شب
«گانگستر، پلیس، شیطان» به کارگردانی «لب وون- تائه»
* طبق روال هر سال در فاصله زمانی مانده تا آغاز جشنواره، فیلم‌های جدیدی به فهرست امسال جشنواره کن در بخش‌های مختلف اضافه خواهد شد.
هفتاد و دومین جشنواره فیلم کن از تاریخ ۱۴ می (۲۴ اردیبهشت) با نمایش فیلم «مرده‌ها نمی‌میرند» به کارگردانی «جیم جارموش» در مراسم افتتاحیه آغاز به کار می‌کند و تا ۲۵ می (۴ خرداد) ادامه خواهد داشت.
امسال «الخاندرو گونزالز ایناریتو» کارگردان برنده اسکار مکزیکی ریاست هیأت داوران بخش رقابتی را بر عهده دارد،» «نادین لبکی» سینماگر لبنانی رئیس داوران بخش "نوعی نگاه" است و «کلر دنی» نویسنده و کارگردان فرانسوی نیز در رأس هیأت داوران بخش فیلم کوتاه و سینه فونداسیون کن قرار گرفته است.

امسال سینمای ایران تا این لحظه فیلمی در بخش‌های مختلف جشنواره‌ی فیلم کن ندارد.
انتهای پیام
