"یک ساعت آرامش" روی صحنه ایرانشهر می‌رود
پیش فروش نمایش "یک ساعت آرامش" نوشته فلوریان زلر همزمان با روز هنرهای نمایشی از فردا چهارشنبه هفتم فروردین‌ آغاز خواهد شد و از هفدهم فروردین روی صحنه تماشاخانه ایرانشهر خواهد رفت.
به گزارش ایسنا به نقل از روابط عمومی نمایش "یک ساعت آرامش"، پیش فروش این اثر نمایشی که نوشته فلوریان زلر با ترجمه حمیدرضا و حامد امان پور قرایی و کارگردانی سید جواد روشن است، هفتم فروردین ماه همزمان با روز هنرهای نمایشی با تخفیف ویژه در سایت تیوال آغاز خواهد شد.
در نمایش"یک ساعت آرامش" که از ۱۹ فروردین ماه ساعت ۱۹:۴۵ در سالن دکتر ناظرزاده کرمانی تماشاخانه ایرانشهر به روی صحنه خواهد آمد، امیرمهدی ژوله، معصومه کریمی، وحید نفر، الهه شه پرست، ارسطو خوش رزم، ابوذر ساعدی و مهدی ذاکر حسینی به عنوان بازیگر حضور دارند.
سایر عوامل نمایش عبارتند از: مشاور تولید: امیرعباس حسینی، گروه کارگردانی: مهدی ذاکر حسینی و نسترن پاکدامن، موسیقی: محمد فرشته نژاد، طراح صحنه: سینا ییلاق بیگی، طراح لباس: فرزانه عاقلی، طراح پوستر و بروشور: مهدی دوایی، طراح چهره پردازی: سارا ولی زاده، طراح نور: رضا خضرایی،مدیر روابط عمومی و تبلیغات: شقایق فرشته ، مدیران صحنه: محمد حسن درباغی فرد و محمد رضایی و عکاس: احسان رافتی.
در خلاصه داستان نمایش آمده است: میشل بعد از مدت‌ها صفحه موسیقی مورد علاقه‌اش را پیداکرده و می‌خواهد در یک روز تعطیل و در آرامش آن را گوش کند ولی اتفاق‌هایی مانع این کار می‌شود و رازهایی برملا می‌شود.
علاقه‌مندان برای خرید بلیت در سایت تیوال می‌توانند به نشانی  https://www.tiwall.com/p/saataramesh مراجعه کنند.
انتهای پیام
