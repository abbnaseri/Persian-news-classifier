پیکر بازیگر قدیمی سینما فردا تشییع می‌شود
مراسم تشییع پیکر حسین صفاریان، بازیگر قدیمی سینما ۲۲ خردادماه برگزار می‌شود.
به گزارش ایسنا، پیکر زنده‌یاد حسین صفاریان، عضو پیشکسوت انجمن بازیگران بدلکار سینما چهارشنبه ۲۲ خرداد ساعت ۹ صبح از ساختمان شماره دو خانه سینما واقع در خیابان وصال به سمت قطعه هنرمندان بهشت زهرا (س) تشییع می‌شود.
این هنرمند سابقه بازی در حدود ۵۰ فیلم سینمایی را داشته و از اولین کارهایش به فیلم «ستارخان» ساخته علی حاتمی می‌توان اشاره کرد.
بیشترین فعالیت او در سال‌های دهه ۶۰ و ۷۰ بوده که ترن امیر قویدل، مأموریت حسین زندباف، عقاب‌ها ساموئل خاچیکیان، طوبی ساخته سعید ملکان، آقای شانس رحمان رضایی و شب‌های تهران داریوش فرهنگ از آن جمله هستند. در دهه ۸۰ هم ازدواج صورتی و شارلاتان دیگر فیلم‌های او هستند.
انتهای پیام
