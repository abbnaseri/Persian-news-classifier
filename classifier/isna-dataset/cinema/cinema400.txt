کمال تبریزی تهیه‌کننده تئاتر شد
نمایش «مختلف الاضلاع» به تهیه کنندگی کمال تبریزی در تماشاخانه سپند به صحنه می رود.
به گزارش ایسنا به نقل از روابط عمومی نمایش «مختلف الاضلاع»، این نمایش به تهیه کنندگی کمال تبریزی و کارگردانی نادر فلاح خرداد و تیر ۹۸ در تماشاخانه «سپند» به صحنه می رود.

این اثر نمایشی درباره «روایتی چند وجهی از دوتایی‌های تاریخ» است.

در نمایش «مختلف الاضلاع» نادر فلاح علاوه بر کارگردانی اثر به عنوان بازیگر در کنار میترا حجار بازیگر سینما، تلویزیون و تئاتر حضور خواهند داشت.
همچنین در این اثر نمایشی، سهند خیرآبادی به عنوان نویسنده، رها جاهنشاهی مجری طرح، رضا حیدری طراح نور، نسرین آجرلو طراح گریم، فائزه آیین طراح صحنه، پریناز شیخ طراح لباس، مهدی رایگانی گرافیست، پویا نوری عکاس، آریا سبزواری ساخت تیزر و موشن، هومن ثنایی موسیقی، افسانه کاشفی مدیر تولید، ماهان شهیدی زاده دستیار و برنامه ریز کارگردان، حامد نوبهت دستیار تولید، شایان قدیریان مدیر صحنه و امیر قالیچی مدیر تبلیغات به عنوان گروه اجرایی حضور خواهند داشت.
پیش فروش بلیت این نمایش هم اکنون در سایت تیوال به نشانی www.tiwall.com آغاز شده است.
انتهای پیام

