آثار دو سینماگر ایرانی در جشنواره اودنسه دانمارک 
دو فیلم کوتاه «بچه‌خور» و «مگرالن» در بخش رقابتی نوزدهمین دوره جشنواره بین المللی فیلم اودنسه دانمارک به نمایش گذاشته می‌شوند. 
به گزارش ایسنا، فیلم کوتاه «بچه خور» ساخته محمد کارت و «مگرالن» ساخته مریم زارعی در بخش رقابتی جشنواره «اودنسه» در کشور دانمارک به روی پرده خواهند رفت.
در خلاصه داستان فیلم کوتاه «بچه خور» آمده است: هیچ چیز قدرتمندتر از عشقی کودکانه نیست.
عوامل این فیلم کوتاه عبارتند از: فیلمنامه‌نویسان: آبان عسکری / محمد کارت، تهیه‌کننده: سید مازیار هاشمی، مدیرفیلمبرداری: هادی بهروز، تدوین‌گر: اسماعیل علیزاده، صدابردار: مهدی صالح کرمانی، صداگذار: آرش قاسمی، بازیگران: علیرضا حکیمی، علیرضا مهران، فرحانه سبحانی، علی بحری و بهرام ابراهیمی
فیلم کوتاه «مَگرالِن» به کارگردانی مریم زارعی و نویسندگی پیام سعیدی نیز داستان خانواده‌ای را روایت می‌کند که در یک قبرستان ماشین زندگی می‌کنند. دختر کوچک خانواده که نابیناست به همراه برادر بزرگترش در قبرستان ماشین‌ها ماشینی برای خود ساخته‌اند که در آن روزهایشان را می‌گذرانند. اتفاقی باعث برهم خوردن نظم متزلزل خانواده می‌شود. کودکان برای کنار آمدن با این اتفاق در تلاش برای پیدا کردن راه خود هستند. برادر بزرگ‌تر تلاش می‌کند تا دنیای تلخ پیرامون را جور دیگری برای خواهرش تصویر کند و…
عوامل فیلم کوتاه «مَگرالن» عبارتند از: بازیگران: آتنا سلیمانی، رزمریم کاظمی، طاها نجف پور و منصور نصیری، دستیار کارگردان: حامد عزیزی، طراح صحنه و لباس: آرام موسوی، فیلمبردار: آریو متوقع، تدوینگر: پویان شعله ور، منشی صحنه: مهرآفرین محمدبیگی، مدیر تولید: امیر مرسلی، صدا گذاری: حسن شبانکاره، اصلاح رنگ و نور: نیما دبیرزاده، سیجی آرتیست: محمد جمشیدی، طراح گریم: سینا کلانی، مدیر رسانه‌ای: باران بن یاسین، صدابردار: احمد صابری، دستیار صحنه: محمد باباخانلو، دستیاران فیلمبردار: اردلان معتمدی، مصطفی ساجدی معین، بهنام مرسلی و علی مرجوعی، دستیار لباس: مهدیه مطهری، عکاس: پرهام آشوری، فیلمبردار پشت صحنه: محمد نعمتی، اهنگساز: فرهاد خسروی، اپراتور دوربین: سهیل ملکی، مهدی نوروزی، سینه موبیل: الهیار حیدری، مسئول فنی: محمد فرقدانی و مدیر ترابری: عباس نوردی.
فیلم‌های این بخش از میان نزدیک به ۳۲۶۴ شرکت‌کننده انتخاب شده‌اند که فیلم‌های برگزیده در بخش رقابتی مسابقه و بخش ملی به آکادمی اسکار جهت حضور در رقابت شاخه بهترین فیلم کوتاه معرفی می‌شوند.
نوزدهمین دوره جشنواره بین‌المللی فیلم اودنسه (OFF) از ۲۶ آگوست تا ۱ سپتامبر ۲۰۱۹ (۴ تا ۱۰ شهریور) در شهر اودنسه دانمارک برگزار می‌شود.

انتهای پیام
