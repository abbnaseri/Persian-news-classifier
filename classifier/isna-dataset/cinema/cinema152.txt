پیام تبریک انتظامی به میرکریمی برای جوایز شانگهای 
رییس سازمان سینمایی در پیامی موفقیت فیلم قصرشیرین در جشنواره فیلم شانگهای را به رضا میرکریمی تبریک گفت.
به گزارش ایسنا به نقل از روابط عمومی سازمان سینمایی، در پیام حسین انتظامی آمده است: "سینمای فاخر و نجیب ایران همواره با حضور موفق خود در عرصه‌های بین‌المللی نماینده شایسته فرهنگ و هنر این مرز و بوم بوده است.
ین حضور در جلوه گاه مشرق زمین که اشتراکات تاریخی و فرهنگی آن بخش مهمی از هویت جمعی ساکنان این قاره کهن را شکل داده است، اهمیت ویژه‌ای می‌یابد.
حلاوت و شیرینی جوایز "قصرشیرین" در جشنواره بین‌المللی فیلم شانگهای که در زمره جشنواره‌های معتبر و برتر جهان محسوب می‌شود با التفات به این‌مهم دو چندان می‌شود. این موفقیت بزرگ را به کارگردان ارزشمند میهنمان آقای رضا میرکریمی و گروه سازندگان فیلم تبریک عرض می‌کنم و برای ایشان توفیق روزافزون آرزومندم."
انتهای پیام
