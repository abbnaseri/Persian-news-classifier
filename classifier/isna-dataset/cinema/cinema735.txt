تخفیف ویژه‌ی سه روز نخست نمایش عروسکی و موزیکال
نمایش "کچل کفترباز" به کارگردانی آزاده انصاری به مناسبت شروع اجرا بلیت سه روز نخست را با تخفیف ویژه ارائه می‌کند.
به گزارش ایسنا، در این نمایش که به قلم نسرین خنجری و با نظارت آزاده انصاری به نگارش درآمده است، فرزین محدث، مینووش رحیمیان و مهرنوش شریعتی به عنوان بازیگر و بازی دهنده عروسک حضور دارند.
آهنگسازی نمایش کچل کفترباز را عبد آتشانی، طراحی عروسک را سهیلا باجلان، طراحی صحنه را آویده سعادت پژوه و طراحی لباس را مرضیه ایمانخانی انجام داده‌اند.
داستان این نمایش درباره دو موجود جذاب و دوست داشتنی است که از دل قصه‌ها و افسانه‌ها بیرون آمده و با روایت و بازی قصه‌ی آشنای" کچل کفترباز" به دخترکی غمگین یاد می‌دهند که چگونه شادی را جایگزین غم و اندوه کند.
" کچل کفترباز" که جدیدترین اثر کارگاه عروسکی گروه تئاتر معاصر می‌باشد، اردیبهشت و خرداد ۹۸ هر روز به جز شنبه‌ها و ایام سوگواری ساعت ۱۹:۳۰ در مرکز تئاتر و تئاتر عروسکی کانون پرورش فکری کودکان و نوجوانان داخل پارک لاله به روی صحنه می‌رود.
انتهای پیام
