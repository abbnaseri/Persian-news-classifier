تعطیلی تماشاخانه ایرانشهر از 3 تا 7 خرداد 
تماشاخانه ایرانشهر به مناسب فرارسیدن لیالی قدر و سالروز شهادت حضرت علی (ع)، از روز جمعه سوم تا روز سه‌شنبه هفتم خردادماه تعطیل است.
به گزارش ایسنا به نقل از روابط عمومی و امور بین‌الملل تماشاخانه ایرانشهر، این مجموعه تئاتری به مناسب فرارسیدن لیالی قدر و ایام سوگواری سالروز شهادت حضرت علی (ع) از روز جمعه سوم تا روز سه‌شنبه هفتم خردادماه تعطیل است.
نمایش‌های «خون به پا می‌شود» به کارگردانی مسعود طیبی و «تراس» به کارگردانی مسعود کرامتی به ترتیب در ساعت‌های 19:30 و 21:30 در سالن دکتر ناظر زاده کرمانی که از روز یکشنبه 22 اردیبهشت‌ماه اجرای خود را آغاز کرده‌اند تا روز دوشنبه 27 خرداد به روی صحنه می‌روند.
همچنین در سالن استاد سمندریان نیز نمایش‌های «مار بازی» به کارگردانی سعید دشتی در ساعت 20 و «شهر ما» به کارگردانی محمدحسن معجونی در ساعت 21:30 که با استقبال مخاطبان و به ترتیب از 23 و 20 اردیبهشت‌ماه به روی صحنه رفته‌اند مطابق با جدول زمان‌بندی‌شده تا روز جمعه 24 خرداد به اجرای عمومی خود در این مجموعه تئاتری خاتمه می‌دهند.
انتهای پیام 

