حضور 23 مهمان خارجی در یازدهمین جشنواره پویانمایی تهران
جشنواره بین‌المللی پویانمایی تهران امسال و در یازدهمین دوره میزبان 23 مهمان از 7 کشور جهان است.
به گزارش ایسنا به نقل از اداره کل روابط عمومی و امور بین‌الملل کانون، در یازدهمین جشنواره بین‌المللی پویانمایی تهران نادیا پنوا کوستاو مدیر برنامه تلویزیون ملی بلغارستان و انجمن تولیدکنندگان محتوای کپی‌رایت، مایکل کاظمی مدیر تجارت بین‌الملل کمپانی اچ کالچر (با مسئولیت محدود) از کره جنوبی، سومیترا راناده مدیر و کارگردان هنری استودیو طراحی قایق کاغذی از هندوستان، حیدر نورجلخوان مدیرکل گروه کانال ماهواره‌ای کربلا از عراق، کریستیان جزدیک مدیرعامل beQ entertainment/ MADE از ایتالیا، عباس عابد الحمید شراره مدیرکل شرکت تولیدات میم (با مسئولیت محدود) و کامل جعفر حرب کارگردان در مجله مهدی از لبنان از جمله مهمانان این دوره از جشنواره پویانمایی تهران هستند.
همچنین تاتیانا موشکاوا تاتیانا موشکاوا استودیو انیمیشن پتزبورگ، جولیا ساوینکوا سرپرست حقوق دیجیتال رسانه CTC، رابین گیوزالیان تهیه کننده استودیو AA، انا پوکورسکا مسئول فروش بین‌الملل استودیو انیمیشن ویزارت و اوگنی لنسکی تولیدکننده کمپانی تجاری اورورا (با مسئولیت محدود) از فدراسیون روسیه نیز از دیگر مهمان‌های خارجی یازدهمین جشنواره بین‌المللی پویانمایی تهران خواهند بود.
بر اساس این گزارش بیشتر مهمانان جشنواره از کشور مجارستان به ایران سفر کرده‌اند که اگنس کوملوسی سرپرست بخش دپارتمان بین‌الملل آکادمی هنر، بنکویت بالینت کارگردان و تولیدکننده شرکت انیمیشن درنگو (با مسئولیت محدود)، فرنس میکولاس مدیرعامل شرکت کزکمت فیلم، ایستوان اوروز طراح پوستر، هنرمند گرافیست، تولیدکننده فیلم انیمیشن و عضو آکادمی هنر، ایستوان اوروز طراح پوستر، هنرمند گرافیست، تولیدکننده فیلم انیمیشن و عضو اکادمی هنر، جانکا بارکوزی دستیار تولید در دپارتمان تولید فیلم و دانشگاه متروپولیتن بوداپست از جمله این مهمانان هستند.
همچنین از کشور مجارستان لازلو گابور نایکوس سرپرست تولید انیمیشن در شرکت یون آرت (با مسئولیت محدود)، زولت پتری کارگردان و توسعه‌دهنده پروژه در دانشگاه هنر و طراحی موهولی - ناجی بوداپست، اوسکو گیورگی مشاور حقوق بین‌الملل در موسسه ملی رسانه و اطلاعات ارتباطات، سندور سورتوس ژابو مدیرعامل شرکت تولید فیلم بوداپست (با مسئولیت محدود)، تاماس گرگلی کوسرا دبیرکل آکادمی هنر، توماس کولاریک عضو شورای رسانه موسسه ملی رسانه و اطلاعات ارتباطات از کشور مجارستان نیز به ایران آمده‌اند.
یازدهمین جشنواره بین‌المللی پویانمایی تهران از ۱۲ تا ۱۶ اسفند ۱۳۹۷ در مرکز آفرینش‌های فرهنگی هنری کانون پرورش فکری کودکان و نوجوانان واقع در خیابان حجاب با نمایش آثار منتخب داخلی و خارجی در چند بخش میزبان هنرمندان و علاقه‌مندان خواهد بود.
انتهای پیام
