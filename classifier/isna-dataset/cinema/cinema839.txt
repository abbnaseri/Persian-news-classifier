فیلمهای «دو هفته کارگردانان کن» معرفی شد
فیلم‌های حاضر در پنجاه و یکمین دوره "دو هفته کارگردانان کن"، به عنوان یکی از مهم‌ترین بخش‌های موازی جشنواره کن اعلام شد.  
به گزارش ایسنا، بخش "دو هفته کارگردانان" به صورت مستقل و به موازات جشنواره کن برگزار می‌شود. این بخش از جشنواره از سال ۱۹۶۹ و توسط انجمن کارگردانان فرانسه پس از اتفاقات ماه می سال ۱۹۸۶ که به لغو جشنواره کن منتهی شد، شروع به کار کرد.
بابک انوری کارگردان و نویسنده ایرانی نیز با فیلم «زخم‌ها» به نمایندگی از آمریکا در این بخش از جشنواره کن حاضر خواهد بود.
فهرست کامل فیلم‌های بخش "دو هفته کارگردانان کن" از این قرار است:
فیلم‌های بلند
«آلیس و شهردار» به کارگردانی «نیکلاس پاریسر» (فرانسه)
«و آنگاه ما رقصیدیم» به کارگردانی «لوان اکین» (سوئد، گرجستان)
«توقف» به کارگردانی «لاو دیاز» (فیلیپین، چین)
«ترانه‌ای بدون نام» به کارگردانی «ملینا لئون» (پرو، سوئیس)
«پوست آهو» به کارگردانی «کوئنتین دوپیو» (فرانسه) - فیلم افتتاحیه
«‌شبح استوایی» به کارگردانی «باس دِووس» (بلژیک)
«به من آزادی بده» به کارگردانی «کریل میخانووسکی» (آمریکا)
«هاتسوکوئی» به کارگردانی «تاکاشی میکه» (ژاپن، انگلیس)
«زندگی کردن برای خواندن» به کارگردانی «جانی ما» (چین، فرانسه)
«سگ‌ها شلوار نمی‌پوشند» به کارگردانی «جوکا-پکا والکپا» (فنلاند، لتونی)
«فانوس دریایی» به کارگردانی «رابرت اگرز» (کانادا، آمریکا)
«لیلین» به کارگردانی «آندرس هورواث» (اتریش)
«اولگ» به کارگردانی «ژوریس کِرسیتیس» (لتونی، بلژیک، فرانسه)
«با ضربه تکه تکه‌اش کن» به کارگردانی «لخ کاوالسکی» (فرانسه)
«ذره‌ها» به کارگردانی «بلس هریسون» (سوئیس، فرانسه)
«یتیم خانه» به کارگردانی شهربانوسادات» (دانمارک، افغانستان، فرانسه)
«‌عنوان موقت» به کارگردانی «اروان لدوک» (فرانسه)
«برای پول» به کارگردانی «آلخو موگیلانسکی» (آرژانیتن)
«بدن خون تو» به کارگردانی «آلیس فورتادو» (برزیل، هلند، فرانسه)
«Tlamess» به کارگردانی «علاء‌الدین اسلیم» (تونس، فرانسه)
«دختر ساده» به کارگردانی «ربکا زولوتوفسکی» (فرانسه)
«زخم‌ها» به کارگردانی بابک انوری (آمریکا)
«بچه زامبی» به کارگردانی «برتراند بونلو» (فرانسه)
«ایوز» به کارگردانی بنوا فورگرد» (فرانسه) - فیلم اختتامیه
در بخش فیلم‌های کوتاه ونیمه بلند بخش " دو هفته کارگردانان کن" ۲۰۱۹ نیز فیلم‌هایی از کشورهای انگلیس، فرانسه، ژاپن، اسپانیا، ویتنام، کره جنوبی، سنگاپور، ایتالیا، هلند و پرتغال به روی پرده می‌روند.
امسال «الخاندرو گونزالز ایناریتو» کارگردان برنده اسکار مکزیکی ریاست هیأت داوران بخش رقابتی را بر عهده دارد، «نادین لبکی» سینماگر لبنانی رئیس داوران بخش «نوعی نگاه» است و «کلر دنی» نویسنده و کارگردان فرانسوی نیز در رأس هیأت داوران بخش فیلم کوتاه و سینه فونداسیون کن قرار گرفته است.
انتهای پیام
