چه تعداد تماشاگر، «ما همه با هم هستیم» را دیدند؟
طبق اعلام روابط عمومی فیلم «ما همه با هم هستیم»، این فیلم در دو روز و نیم نمایش بیش از 125 هزار نفر مخاطب داشته است.
 
به گزارش ایسنا طبق گزارش رسیده، این فیلم سینمایی که از عید فطر در سینماهای کشور اکران شده است، بر اساس آمار رسمی سایت سینماشهر متعلق به وزارت ارشاد، در سه روز نخست اکران که اصطلاحاً با عنوان «فروش افتتاحیه» شناخته می‌شود، با فروش بالغ بر یک میلیارد و ۸۳۴ میلیون تومان، به رکورد پرفروش‌ترین اکران افتتاحیه سینمای ایران دست یافت.
پیش از این، فیلم سینمایی «هزاپا» با فروش یک میلیارد و ۵۱۲ میلیون تومان و ۱۲۵ هزار و ۳۷۲ نفر مخاطب در سه روز رکورددار فروش افتتاحیه بود که «ما همه با هم هستیم» با فروش یک میلیارد و ۸۳۴ میلیون تومان فروش و ۱۲۶ هزار مخاطب، این رکورد را در سینمای ایران جابجا کرد. (با بلیت ۲۰ هزار تومانی در روزهای تعطیل)
علاوه بر این، «ما همه با هم هستیم» پرفروش‌ترین فیلم اکران عید فطر است که در روز نخست نمایش نیز با فروش ۶۶۴ میلیون تومانی، رکورد بالاترین فروش روز اول که با ۵۰۵ میلیون تومان به «ساعت ۵ عصر» تعلق داشت، را شکست!
«ما همه با هم هستیم» به کارگردانی کمال تبریزی و تهیه‌کنندگی سیدرضا میرکریمی، داستانی جالب از موقعیت تراژیک سقوط یک هواپیما را روایت می‌کند که هر یک از مسافران آن رازهایی دارند؛ رازهایی که قرار نیست تا ابد پنهان بماند!
مهران مدیری، محمدرضا گلزار، لیلا حاتمی، ویشکا آسایش، هانیه توسلی، پژمان جمشیدی، مانی حقیقی، جواد عزتی، سروش صحت، حسن معجونی، مهران غفوریان، نادر فلاح، سیروس گرجستانی، علی شادمان، رضا ناجی، سام نوری، فرزین محدث، بهادر مالکی، یداله شادمانی، محمدمهدی حسینی‌نیا، شیرین آقا کاشی، بهزاد قدیانلو، اشپیتیم آرفی، لیدا فتح‌اللهی، شیوا بلوچی، دانیال کاظمی و گیلدا ویشکی بازیگران این فیلم به کارگردانی کمال تبریزی و تهیه‌کنندگی سیدرضا میرکریمی هستند.
انتهای پیام
