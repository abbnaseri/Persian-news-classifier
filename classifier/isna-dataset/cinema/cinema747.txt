یک اجرای ویژه‌ برای «یک ساعت آرامش»
نمایش "یک ساعت آرامش" به کارگردانی سیدجواد روشن به دلیل استقبال مخاطبان روز شنبه ۱۴ اردیبهشت ماه ساعت ۲۱ اجرای ویژه خواهد داشت.
به گزارش ایسنا،طبق گزارش رسیده،این نمایش نوشته فلوریان زلر به کارگردانی سیدجواد روشن که از ۱۹ فروردین ماه ساعت ۱۹:۴۵ در سالن استاد ناظرزاده کرمانی تماشاخانه ایرانشهر به روی صحنه رفته است، به دلیل استقبال تماشاگران روز شنبه ۱۴ ادیبهشت ماه ساعت ۲۱، طی اجرای ویژه‌ای میزبان مخاطبان خواهدبود.
در این نمایش (به ترتیب ورود) امیرمهدی ژوله، معصومه کریمی، مهدی ذاکر حسینی، ارسطو خوش رزم، وحید نفر، الهه شه پرست و ابوذر ساعدی به عنوان بازیگر حضور دارند.
همچنین سایرعوامل نمایش عبارتند از: موسیقی: محمد فرشته نژاد، طراح صحنه: سینا ییلاق بیگی، طراح لباس: فرزانه عاقلی، طراح گرافیک: مهدی دوایی، طراح چهره پردازی: سارا ولی زاده، طراح نور: رضا خضرایی، مدیر روابط عمومی و تبلیغات: شقایق فرشته، مشاور تولید: امیرعباس حسینی، گروه کارگردانی: مهدی ذاکر حسینی و نسترن پاکدامن، مدیر اجرایی: محمد رضایی، مدیر صحنه: محمد حسن درباغی فرد و عکاس: احسان رافتی.
نمایش "یک ساعت آرامش"، نوشته فلوریان زلر با ترجمه حمیدرضا امان پور قرایی و حامد امان پور قرایی و کارگردانی سید جواد روشن تا ۱۸ اردیبهشت ماه ساعت ۱۹:۴۵ در سالن دکتر ناظرزاده کرمانی تماشاخانه ایرانشهر به روی صحنه است.

انتهای پیام 



