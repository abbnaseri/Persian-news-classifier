جوایز تونی ۲۰۱۹ برندگان خود را شناخت
برندگان هفتاد و سومین دوره جوایز «تونی» معروف به اسکار دنیای تئاتر با اعطای بیشترین جوایز به نمایش موزیکال «هادس‌تاون» اعلام شد.


به گزارش ایسنا، نمایش موزیکال «هادس‌تاون» که با کسب ۱۴ نامزدی، پیشتاز این جوایز مهم در عرصه نمایش بود در نهایت موفق به کسب ۸ جایزه از جمله بهترین نمایش موزیکال، بازیگر مرد موزیکال، موسیقی، طراحی صحنه، نورپردازی، طراحی صدا و بهترین کارگردانی نمایش موزیکال شد تا برنده بزرگ شب اعطای جوایز تونی سال ۲۰۱۹ باشد و «سم مندس» و «برایان کرانستون» از دیگر برندگان سرشناس مهم‌ترین جوایز عرصه تئاتر بودند.
نمایش «قایقران» به کارگردانی «سم مندس» کارگردان برنده اسکار انگلیسی علاوه بر کسب جایزه بهترین نمایش و کارگردانی، جوایز بهترین طراحی صحنه و طراحی لباس را نیز به خانه برد.
در شاخه‌های بازیگری، «برایان کرانستون» برای بازی در نمایش «شبکه» برنده جایزه بهترین بازیگر نقش اصلی مرد در نمایش شد و جایزه بهترین بازیگر زن اصلی زن در نمایش نیز به ««الن می» برای بازی در تئاتر «گالری واولری» اعطا شد.
جوایز بهترین بازیگر نقش اصلی مرد و زن نمایش موزیکال نیز به ترتیب به ««سانتونیو فونتانا» (توتسی) و «استفن جی. بلاک (نمایش شر) رسید.
«جف دنیلز» (کشتن مرغ مقلد)، «آدام درایور» (این را بسوزان)، «آنت بنینگ» برای نمایش «همه پسران من آرتور میلر» و «لاوری متکالف» برای نمایش «هیلاری وکلینتون» از چهره‌های مطرح نامزد کسب جایزه در شاخه‌های بازیگری بودند که موفق به کسب جایزه نشدند.
جوایز «تونی» در دنیای تئاتر، همپای «اسکار» در سینما، «گرمی» در موسیقی و «امی» در عرصه تلویزیون است. همتایان انگلیسی و فرانسوی این مجموعه جوایز هم «اولیویر» و «مولیر» هستند.
انتهای پیام
