موافقت شورای ساخت با  سه فیلم‌نامه
شورای صدور پروانه ساخت در جلسه اخیر با سه فیلمنامه موافقت کرد.


به گزارش ایسنا به نقل از روابط عمومی سازمان امور سینمایی و سمعی بصری؛ فیلم‌نامه‌های «مکرمه» به تهیه‌کنندگی، کارگردانی و نویسندگی ابراهیم مختاری با موضوع اجتماعی، «خارج از دستور» به تهیه‌کنندگی و کارگردانی پدرام علیزاده و نویسندگی مهیار حمیدیان با موضوع اجتماعی و «قتل عمد» به تهیه‌کنندگی محمد احمدی، کارگردانی و نویسندگی سعید دولت‌خانی با موضوع اجتماعی موافقت شورای ساخت سازمان سینمایی را اخذ کردند.
جلسه شورای پروانه ساخت فیلم‌های سینمایی با حضور اکثریت اعضای شورا برگزار شد.
انتهای پیام

