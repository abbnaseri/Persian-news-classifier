جشنواره آیینی و سنتی فهرست مقالاتش را اعلام کرد
دبیرخانه نوزدهمین جشنواره نمایش‌های آیینی و سنتی اسامی چکیده مقالات پذیرفته شده و مشروط در هفتمین سمینار بین‌المللی نمایش‌های آیینی و سنتی را اعلام کرد.
به گزارش ایسنا به نقل از روابط عمومی اداره کل هنرهای نمایشی، دبیرخانه نوزدهمین جشنواره نمایش‌های آیینی و سنتی اسامی چکیده مقالات پذیرفته شده و مشروط در هفتمین سمینار بین‌المللی نمایش‌های آیینی و سنتی را که مرداد سال جاری به مدیریت حمیدرضا اردلان برگزار می‌شود، اعلام کرد.
هیئت انتخاب هفتمین سمینار بین‌المللی نمایش‌های آیینی و سنتی متشکل از محمدحسین ناصربخت، حمیدرضا اردلان و لاله تقیان ضمن تقدیر و تشکر از ارائه‌دهندگان طرح مقالات برای شرکت در این رویداد و اعلام نتایج بررسی و ارزیابی این بخش اعلام کردند، شرکت در سمینار منوط به ارائه متن کامل مقالات است و در اعلام نتایج آثار مشروط، هیئت انتخاب نظر قطعی خود را پس از دریافت و قرائت مقاله اعلام خواهد کرد.
اسامی ۱۴ چکیده مقاله پذیرفته شده در هفتمین سمینار بین‌المللی نمایش‌های آیینی و سنتی به شرح زیر است:
- سیاست‌گذاری نمایش سنتی در تئاتر معاصر ایران، محمدرضا رسولی و پریسا کیومرثی از تهران
-بررسی جنبه‌های تاریخی نمایش خاله رورو به مثابه رویاهای جمعی زنان در هرمزگان، علیرضا داوری از بندرعباس
-درآمدی بر مبانی اقتصاد تعزیه با نگاه به تکایا و مجالس تعزیه در شهرستان تفرش و روستاهای مجاور، مرجان پورغلامحسین از تهران
-پیامدهای بسط شاکله بدنی شبیه‌خوان / مخاطب در شبیه‌خوانی، شهاب پازوکی و حسنعلی پورمند از تهران
-شناخت اصول و قواعد روایت در داستان رستم و سهراب و…، داریوش نصیری و محمدحسین ناصربخت از تهران
-اقتصاد تعزیه با بررسی موردی گروه تعزیه تکیه ارجمان شهرستان اقلید با قدمت اجرا از دوره قاجار، صدیقه جمشیدی از تهران
-بررسی جایگاه زنان در نمایش عروسکی سنتی ایران، سلما محسنی‌اردهالی از تهران
-آق حسین کاشی نمونه تقلیدهای ولایتی یا کمدی سپید در کاشان، مهدی صفاری‌نژاد از تهران
-بررسی روایت در شبیه‌نامه، الهام ذوالفقاریان از تهران
-بررسی تطبیقی عنصر زمان و زمانبندی خطی و یادواره‌ای عروسی سلیمان و بلقیس و تولد امام حسین (ع)، حانیه سلیمی بلغه‌تیمور از تهران
-بررسی وجوه اشتراک و افتراق نگارگری ایرانی و نمایش ایرانی، با نگاهی بر نمایش تعزیه، مژده علیزاده از اصفهان
-مبانی مضحکه و اجرای نمایش تخت حوضی در نمایشنامه‌های («رام کردن زن سرکش»، «مبارک و خاتون پرده‌نشین» و «انسانم آرزوست»)، شیوا رضایی از تهران
-مطالعه ظرفیت‌های طنز در طومارهای نقالی، سعید وفائی از تهران
-پیرمردی – خرده نمایش شادی‌آور جزیره هرمز، امین سالاری از بندر لنگه
همچنین اسامی ۱۸ چکیده مقاله مشروط نیز به شرح زیر است:
-انعکاس مراسم آیینی زار در ۸ اثر شاخص تئاتر هرمزگان از سال ۵۰-۹۰، علیرضا داوری از بندرعباس
-نظریه کلامی امربین الامرین در جبر و اختیار و تأثیر آن بر شکل‌گیری تعزیه، مرجان پورغلامحسین از تهران
-بررسی جایگاه عیاران و اهل فتوت در پردازش شخصیت پهلوان در نمایشنامه‌های «پهلوان اکبر می‌میرد» و «قصه‌ی ماه پنهان» بهرام بیضایی، حسین شماخی از تهران
- بررسی روند اقتباس از متون ادبی در نگارش لیبرتو (متن اپرا)، سینا ییلاق‌بیگی از تهران
-حافظ و تعزیه، مهدی دریایی از اراک
-بررسی جلوه‌های عشق در تعزیه عاشورایی، زهرا حاجی‌احمدی از تهران
-مفهوم تئاتر سنتی در تئاتر معاصر، سعید کاظمیان و مهناز بهزاد از گنبد کاووس
-مطالعه مراسم چمری بر اساس نظام نشانه‌شناسی امبرتو اکو، رحمان هوشیاری از کرمانشاه
-نقش و جایگاه زنان حکایت‌خوان در نقل و روایت‌گری فولکلور مناطق کوردنشین، رحمان هوشیاری از کرمانشاه
-بررسی تطبیقی شهادت حضرت عباس (ع) در مجموعه نسخ لیتن با داستان زریر در شاهنامه فردوسی، فرهاد بردباری از کرج
-مطالعه طومارهای مشکین نامه و سام نامه براساس نظریه بینامتنیت و معاصرسازی حماسه باختین، لیلی عاج از تهران
-بررسی کارکرد دراماتیک آیرونی در نمایشنامه زلیخانامه نوشته داوود فتحعلی‌بیگی، لیلی عاج از تهران
-بررسی نقش شرایط اجتماعی و گفتمان سیاسی عصر قاجار در توسعه نمایش آئینی – سنتی، سیدمحمد مداح‌حسینی از مشهد
-چگونگی بازتاب نقش نقال (گوسان) به عنوان سرخوان در نمایش سور کاروانی رابرچره (رابچری) گیلان، رضا عاشوری‌فر از لنگرود
-تقابل تئاتر کاربردی و تعلیمی با بازآفرینی بازی‌های بومی، مهدی صالحیار از تبریز
-رابطه دیالکتیکی مکان – فضا و اجرای تعزیه با تمرکز بر دو مکان اجرای تعزیه در اصفهان، زهرا علوی و رفیق نصرتی از اصفهان
-تأثیر رستم درمانی در بهبود عملکرد شناختی کودکان دارای اختلال اتیستیک، فوزیه قره گزلویی از تهران
-بررسی عناصر اختلال شخصیت خود شیفته(NPD) در بحر طویل شمر مجالس تعزیه شهادت حضرت عباس و قمربنی هاشم، شکوفه ماسوری از تهران
پژوهشگران فوق می‌بایست نسخه کامل مقاله خود را براساس فراخوان جشنواره جهت بررسی نهایی تا پایان خرداد سال جاری به دبیرخانه جشنواره ارسال کنند.
نوزدهمین جشنواره نمایش‎های آیینی و سنتی مرداد سال جاری به دبیری داود فتحعلی‌بیگی برگزار می‌شود.
انتهای پیام



