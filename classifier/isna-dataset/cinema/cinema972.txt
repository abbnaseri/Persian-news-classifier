/ خبرهایی از سینما و تئاتر /
رونمایی از پوستر جهانی دو فیلم، نمایش 5 فیلم کوتاه در خانه سینما، اجرای مضاعف برای تئاتر پارسا پیروزفر و... از جمله خبرهای سینما و تئاتر است.
در آستانه آغاز جشنواره بین‌المللی فجر ، پوستر بین المللی زعفرانیه ١٤ تیر ماه رونمایی شد.
به گزارش ایسنا،طبق گزارش رسیده، «زعفرانیه ١٤ تیر» به کارگردانی سید علی هاشمی و تهیه کنندگی سلیمان علی محمد برای اولین بار در جشنواره بین المللی فیلم فجر به نمایش در خواهد آمد. روژان ایرجی طراح پوستر بین المللی فیلم است.

 زعفرانیه ١٤ تیر اولین تجربه بلند سینمایی سیدعلی هاشمی است. در زعفرانیه ١٤ تیر : مهدی هاشمی ، هنگامه قاضیانی ، نازنین بیاتی ، علی قاسمی و لیندا کیانی با هنرمندی مسعود رایگان نقش آفرینی کردند. عوامل فیلم عبارتند از:نویسنده : جابر قاسمعلی ،مشاور کارگردان : کمال تبریزی ، مدیر فیلمبرداری : علیرضا برازنده ، تدوین : سارا آهنی ، صدابردار : کامران کیان ارثی ، صداگذار: علیرضا علویان ، طراح گریم :سودابه خسروی ، خواننده: علیرضا قربانی، موسیقی: پیمان خازنی، طراح صحنه : رضا دین محمدی ، طراح لباس : شکوفه هاشمیان ، مدیر تولید : حسین فیض آبادی ، دستیار اول کارگردان و برنامه ریز : ایما استمراری ،  منشی صحنه : غزل رشیدی ، مدیر تدارکات : محسن ظفری ، عکاس : زهرا مصفا ، ساخت فیلم پشت صحنه و تیزر : مانی قدرت نما ، مشاور رسانه‌ای : نگین موسوی
در خلاصه داستان آمده است : تو شروع کردی ... اما من تمومش می کنم...

نمایش پنج فیلم کوتاه در خانه سینما
در برنامه جدید کانون فیلم خانه سینما که این بار با مشارکت انجمن صنفی فیلم کوتاه برگزار می‌شود، 5 فیلم کوتاه ساخته نیما عباسپور به نمایش در می آید. این 5 فیلم عبارتند از: 
١-دور باطل (١٣٨٨) 
٢-رویا چرا گم شده (١٣٨٢) 
٣-جنگل (١٣٨٨) 
٤-جدول،روزنامه و ٣ نقطه! (۱۳۸۸) 
٥-پیاده‌روی بزرگ (۱۳۸۹) 
پس از نمایش فیلم‌ها هم نشستی با حضور کارگردان، پوریا ذوالفقاری و ناصر صفاریان برگزار خواهد شد.
برنامه های کانون فیلم که پیش از این روزهای سه شنبه برگزار می شد، از این به بعد روزهای یکشنبه، ساعت 18 برقرار خواهد بود. 
حضور برای همه آزاد و رایگان است و علاقه مندان می توانند به نشانی خیابان بهار جنوبی، خیابان سمنان، شماره 29، خانه سینما مراجعه کنند.

نمایش «ملاقات» به اجرای مضاعف رسید
نمایش «ملاقات» به کارگردانی پارساپیروزفر به دلیل استقبال تماشاگران روزهای 29 و 30 فروردین ماه در دو نوبت میزبان علاقه مندان تئاتر است.
به گزارش روابط عمومی مجموعه تئاتر شهر، نمایش «ملاقات» به کارگردانی پارساپیروزفر به دلیل استقبال تماشاگران روزهای پنجشنبه 29 و جمعه 30 فروردین ماه در دو نوبت میزبان علاقه مندان تئاتر است. اجرای اول این اثر نمایشی طی روزهای یاد شده ساعت 17 و اجرای دوم ساعت 20 خواهد بود.
نمایش «ملاقات» نوشته فریدریش دورنمات، با ترجمه و به طراحی و کارگردانی پارسا پیروزفر با بازی بازیگران(به ترتیب حروف الفبا) : علی ابدالی، نسترن امیرعبدالهیان، زینب ایزدپناه، رضا بهبودی، افسانه پرمر، پانته آ پناهی ها، پارسا پیروزفر، سیاوش چراغی پور، احسان حاجیانی، مهدی حسینی نیا، افشین خورشید باختری، امید رضایی، مونا رضایی، امیر صادقی، مجتبی علیرضالو، مونا غیاثی، نسیم قدس الهی، نیما قطبی، تیام کریمایی، سیاوش کریما، هومن کیایی، امیر محمدی، ایوب محمودنیا، مریم مسچیان، بهاره مصدقیان، نیما مظفری پور، الکس ملک کرم، داریوش موفق، مهدی میلانی، پیمان ناجی، امیر هرمزی نژاد در سالن اصلی مجموعه تئاترشهر به صحنه می رود.
نورالدین حیدری ماهر مجری‌طرح ، سیامک احصایی مشاور طراح صحنه ، گلناز گلشن طراح لباس ، عباس عباسی طراح گریم  ،رضا خضرایی طراح نور، محمد صادق زرجویان طراح گرافیک و عکاس، محمد گودرزیانی دستیارکارگردان و مدیرتولید، شیما مرادی منشی صحنه، نیما قطبی برنامه‌ریز، مسعود رمضانی، دانیال حبیبی مدیران صحنه، هادی بادپا، افسانه پلویی دستیاران طراح صحنه،مهسا عباسی، لیلا آقاسی، عاطفه تقی لو دستیاران صحنه، هدیه ایدلو دستیار طراح لباس، مریم پوراحمدی، علیرضا احدیان، آیدا ولایی جامه داران، محمدرضا میرباقری، میترا آقامیری، آرمین مظفری، بهمن صنیعی، بهاره اسدی مجریان گریم دیگر عوامل اجرایی این اثر نمایشی را تشکیل می‌دهد.
نمایش «ملاقات» که از ۱۲ اسفند ماه ۹۷ اجرای خود را آغاز کرده تا روز جمعه ۱۳ اردیبهشت ماه ۹۸ روی صحنه خواهد بود.

فیلم‌های تولیدی مرکز گسترش سینمای مستند و تجربی 20جایزه جهانی بدست آوردند

در سال 1397 فیلم‌های تولیدی مرکز گسترش سینمای مستند و تجربی 122 حضور بین‌المللی را تجربه کردند که حاصل آن 20 جایزه از جشنواره‌های جهانی برای این فیلم‌ها بود.
به گزارش روابط عمومی مرکز گسترش سینمای مستند و تجربی، از جمع این 20 جایزه بین‌المللی، 11جایزه به مستندهای تولیدی این «مرکز» اختصاص یافت و سهم آثار انیمیشن هم 9 جایزه بود.
مستند «بافندگان خیال» ساخته سیدمحمدصادق جعفری یکی از موفق‌ترین مستندهای تولید شده در مرکز بودکه سال گذشته موفق به دریافت 4 جایزه بین‌المللی از جشنواره فیلم آسیایی آمریکایی «هوستون»، «ویلاریل»پرتغال، «آرک» آلمان و «دربی» انگلیس شد. این مستند در سال 96 هم موفق به دریافت جایزه از جشنواره‌های «موندنس» معروف به جشنواره کن آمریکایی و «کاردیف» ولز شده بود.
انیمیشن «آلفابت» به کارگردانی کیانوش عابدی با کسب سه جایزه، روی سکوی دوم موفق‌ترین فیلم‌های بین‌المللی مرکز گسترش در سال گذشته قرار گرفت.این فیلم در جشنواره «الفیس» اسپانیا، «ریوولشن می»و «انجمن هنرمندان» آمریکا موفق به دریافت جایزه بهترین انیمیشن شد.
مستند «زنانی با گوشواره‌های باروتی» ساخته رضا فرهمند هم ضمن قرار گرفتن در جمع هفت فیلم مستند شاخص هفته منتقدان جشنواره «لوکارنو» سوییس و فهرست بهترین فیلم از نگاه تماشاگران جشنواره «لایپزیگ» آلمان، برنده جایزه اصلی جشنواره بین‌المللی «نشانه‌های شب» پاریس و جایزه بهترین مستند جشنواره فیلم‌های ایرانی «پراگ» جمهوری چک شد.
مستند «سارا» به کارگردانی هادی شریعتی هم موفق به دریافت نشان ویژه بهترین مستند از جشنواره «لاک‌سیتی» هند و نشان برنز بهترین فیلم از جشنواره «کویین‌پالم» آمریکا شد.
متهمین دایره بیستم(حسام اسلامی)، لوتوس(محمدرضا وطن‌دوست)، فصل بادهای گرم(حسین ریگی)،پیشخدمت(فرنوش عابدی)، داش‌آکل(هاجر مهرانی)، آدم‌خانگی(مرضیه ابرارپایدار)، روباه(صادق جوادی)، بالانس(برزان رستمی) و پروانگی(علی عزیزی) هم از جمله آثاری بودند که موفق به کسب یک جایزه بین‌المللی در سال 97 شدند؛ از جمله دریافت جایزه نگاه هنری از شانزدهمین جشنواره «بیگ‌اسکای» آمریکا که به مستند «لوتوس» اهدا شد، همین‌طور جایزه بهترین فیلم جشنواره «حقوق بشر» پرتغال که از آن «فصل بادهای گرم» شد و نشان بهترین انیمیشن جشنواره «موندنس» آمریکا که به انیمیشن «بالانس» رسید. «داش‌آکل» هم برنده جایزه مستقل فیلم لندن شد.
حضور آثار مرکز گسترش در جشنواره‌های معتبر ایدفا، برلین و شفیلد
در بخش حضورهای بین‌المللی سال 97، نمایش «دلبند» در بخش مسابقه جشنواره جهانی «ایدفا» و حضور این مستند در جشنواره فیلم «برلین» و «لایپزیگ» آلمان، همچنین نمایش «لوتوس» در بیست و پنجمین جشنواره فیلم «شفیلد» انگلستان موفقیت‌های مهمی را برای سینمای ایران رقم زد. 
شایان ذکر است که30 فیلم تولیدی مرکز گسترش، جمعاً 122 حضور بین‌المللی را تجربه کردند که در این بخش «کیانوش عابدی» کارگردان انیمیشن «آلفابت» با 29 حضور در جشنواره‌های جهانی، روی سکوی اول ایستاد.
انیمیشن «آدم خانگی» ساخته مرضیه ابرار پایدار هم که سال 96 در جایگاه چهارم حضورهای بین المللی آثار «مرکز گسترش» در جشنواره‌های خارجی قرار گرفته بود، در سال 97 با 17 حضور در جشنواره‌های برگزار شده کشورهای اسپانیا، آلمان، انگلیس، آمریکا، مکزیک، بلغارستان، چین و... حائز رتبه دوم این جدول شد.
انیمیشن «روباه» به کارگردانی صادق جوادی با 11 حضور بین‌المللی رتبه سوم را کسب کرد. «لوتوس» ساخته محمدرضا وطن‌دوست هم در 10 فستیوال خارجی شرکت کرد و در این لیست چهارم شد.
«بافندگان خیال» به کارگردانی سیدمحمدصادق جعفری هم که سال 96 رتبه دوم را در جدول حضورها از آن خود کرده بود، در سال 97 با هفت حضور بین‌المللی جایگاه پنجم را به خود اختصاص داد.
مستندهای «زنانی با گوشواره های باروتی» ساخته رضا فرهمند و «دلبند» به کارگردانی یاسر طالبی با 5 حضور بین‌المللی در رده ششم جدول قرار گرفتند.
«در جستجوی فریده» به کارگردانی آزاده موسوی و کوروش عطایی و «یک کیلو بال مگس» ساخته رضا سبحانی چهار حضور بین‌المللی داشتند تا هفتم شوند.
«متهمین دایره بیستم» به کارگردانی حسام اسلامی، «سارا» ساخته هادی شریعتی و انیمیشن‌«بالانس» به کارگردانی برزان رستمی با سه حضور بین‌المللی؛ «پیشخدمت»(فرنوش عابدی)، «داش‌آکل»(هاجر مهرانی)، «اوسیا»(علیرضا دهقان)، «بانو قدس ایران»(مصطفی رزاق‌کریمی) با دو حضور در فستیوال‌های جهانی، به ترتیب جایگاه‌های هشتم و نهم این جدول را به خود اختصاص دادند.
صدای سکوت(پناه‌برخدا رضایی)، والسی برای تهران(زینب تبریزی)، شبانکاران(امیرمحمد خوارزمی)، مانکن‌های قلعه‌حسن‌خان(سام کلانتری)، قلمرو سلطان(روح‌الله مولوی)، مادرم ایل من(عزت‌الله پروازه)، واریته بلوچی(پیروز کلانتری)، فصل بادهای گرم(حسین ریگی)، پسران سندباد(رضا حائری)، چند گره دورتر(منصور فروزش)، درخت پرتقالی(امیرهوشنگ معین)، ناخدا سلیمان(سعادتعلی سعیدپور)، صندلی(محمد فیض‌آبادی) و پروانگی (علی عزیزی) با یک حضور بین‌المللی در رتبه‌ دهم جدول قرار گرفتند.

«رویای کودکانه» به پردیس تئاتر تهران می آید
نمایش «رویای کودکانه» به نویسندگی و کارگردانی «سیروس سپهری» از امروز 24 فروردین ماه در پردیس تئاتر تهران روی صحنه می رود.
به گزارش روابط عمومی پردیس تئاتر تهران، نمایش «رویای کودکانه» به نویسندگی و کارگردانی «سیروس سپهری» کاری از گروه آسو از امروز ساعت 19 در  تماشاخانه استاد مشایخی پردیس تئاتر تهران روی صحنه می رود.
در خلاصه داستان این نمایش آمده است: این نمایش قصه کودکانی است که پشت چراغ قرمز در پی کسب درآمد و تامین مایحتاج خانواده‌شان هستند. ماجراهای جدیدی ممکن است سرنوشت آنها را تغییر دهد.
در نمایش «رویای کودکانه» کیانا سپهری، زهره چاووشی، امیرحسین حیاتی فلاح، سعیده حیاتی فلاح، سهیل مشهور، سانیا شربتی، آیذا بخشنده، ملیکا خاکباز، فرنود حاجی آخوندزاده و بهزاد اسکندری ایفای نقش می کنند.
سایر عوامل این نمایش که پذیرای خانوده هاست عبارتند از: مشاور کارگردان: حسین شیخی/ دارماتورژ: حامد مهینی/ طراح نور: رضا حیدری/ موسیقی: محمد شهنواز/ پوستر و بروشور: کاوه الفتی.
نمایش «رویای کودکانه» به نویسندگی و کارگردانی سیروس سپهری از 24 فروردین تا 10 اردیبهشت هر روز ساعت 19 در سالن استاد مشایخی پردیس تئاتر تهران روی صحنه می‌رود.


عدم عضوگیری انجمن منتقدان در سال جاری
بر اساس مصوبه مجمع عمومی انجمن منتقدان خانه تئاتر این انجمن در سال جاری عضو جدید نخواهد پذیرفت.
به گزارش سایت خانه‌تئاتر، انجمن منتقدان، نویسندگان و پژهشگران خانه‌تئاتر در سال جاری عضوگیری نخواهد کرد.
این انجمن که حدود صد عضو نویسنده، خبرنگار، منتقد و پژوهشگر در حوزه تئاتر دارد، طبق مصوبه آخرین نشست عمومی خود در 25 اسفند 97، در سال جاری به سبب ضرورت بازنگری در بخش عضوگیری این انجمن از پذیرش متقاضیان جدید خودداری خواهد نمود.
همچنین بنا گردیده است تا در دوره آینده این انجمن نسبت به بررسی مجدد عضوگیری و رفع نواقص اقدام به عمل آید.
لذا ضروری است تا متقاضیان عضویت در این انجمن در سال جاری از درخواست عضویت خودداری کرده و در انتظار شروع عضوگیری مجدد این انجمن باشند.


پوستر انگلیسی «سونامی » رونمایی شد


پوستر انگلیسی ‌فیلم سینمایی «سونامی» نخستین ساخته میلاد صدر عاملی در آستانه اکران در جشنواره جهانی فیلم فجر با طراحی مهدی طالقانی رونمایی شد.
 مهدی طالقانی پیش از این طراحی پوستر «همه می‌دانند» ساخته اصغر فرهادی و «دزدان فروشگاه» ساخته هیروکازو کورئیدا، برنده نخل طلای هفتاد و یکمین جشنواره فیلم کن را در کارنامه کاری خود ثبت کرده است.
بهرام رادان، مهرداد صدیقیان، علیرضا شجاع نوری، رعنا آزادی‌ور، فرشته حسینی، علی استادی، علیرضا ورزنده، امیر شریعت، با حضور امیرمهدی ژوله و محمدرضا غفاری و صدای ستاره پسیانی، بازیگران «سونامی» هستند.
این فیلم سینمایی به چالش های رقابتی ورزشکاران می‌پردازد و فیلمنامه آن را میلاد صدرعاملی و علی اصغری به طور مشترک به نگارش درآورده‌اند.
«سونامی» محصول موسسه فرهنگی، هنری سبز میلاد فیلم است.
تهیه این فیلم سینمایی را علی سرتیپی بر عهده دارد.

انتهای پیام
