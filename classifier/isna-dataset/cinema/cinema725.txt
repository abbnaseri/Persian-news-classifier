مستند «کارون» در دو جشنواره جهانی

فیلم مستند «کارون» به کارگردانی محمد احسانی در دو جشنواره جهانی فیلم با موضوع محیط زیست در کشورهای اسپانیا و روسیه به روی پرده می‌رود. 

به گزارش ایسنا، این فیلم ابتدا در دوازدهمین دوره جشنواره فیلم «اکو زینه» و در بخش" سینما و آب "به نمایش در می‌آید که از تاریخ ۳ تا ۱۹ می (۱۳ تا ۲۹ اردیبهشت) در شهر زاراگوزا در کشور اسپانیا برگزار می‌شود.  دومین نمایش جهانی فیلم مستند «کارون» در بیست و دومین دوره جشنواره بین‌المللی محیط زیست «نجات و حفظ زمین» روسیه رقم خواهد خورد که این جشنواره از تاریخ ۲ تا ۷ ژوِئن (۱۲ تا ۱۷ خردادماه) در روسیه برگزار خواهد شد.  مستند «کارون» در ارتباط با رودخانه کارون و آسیب‌های زیست محیطی و اجتماعی این رود بر اثر دخالت‌های انسانی و نیز با نگاهی به پیشینه تاریخی و تمدنی رود کارون می‌باشد.
این مستند سال گذشته نیز در بخش خارج از مسابقه جشنواره مستند ایران (سینما حقیقت) به نمایش گذاشته شده بود.
انتهای پیام
