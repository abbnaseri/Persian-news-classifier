مانع صدور پروانه نمایش «قصر شیرین» چیست؟
روابط عمومی فیلم سینمایی «قصر شیرین» از صادر نشدن پروانه نمایش این اثر به دستور یک نهاد انتظامی خبر داد. 


به گزارش ایسنا روابط عمومی فیلم سینمایی «قصر شیرین» به کارگردانی سیدرضا میرکریمی اعلام کرد: «علی‌رغم تلاش فراوان و دوماهه برای دریافت پروانه نمایش «قصر شیرین» به جهت برنامه‌ریزی اکران آن در فصل تابستان، سازمان سینمایی از صدور پروانه امتناع کرده است که پس از بررسی علت موضوع، مشخص شد یکی از نهادهای انتظامی فقط به دلیل چند پلان از فیلم که خوشایند آن‌ها نیست، به سازمان سینمایی تاکید کرده است حق صدور پروانه اکران برای «قصر شیرین» را ندارد!» 
طبق ادعای روابط عمومی، این فیلم سینمایی توقیف شده است.
«قصر شیرین» به کارگردانی و تهیه‌کنندگی سیدرضا میرکریمی و با بازی حامد بهداد برای نخستین‌بار در سی‌وهفتمین جشنواره فیلم فجر به نمایش درآمد.
انتهای پیام
