نمایش فیلم سهراب شهید ثالث در خانه سینما 
فیلم "یک اتفاق ساده" به کارگردانی سهراب شهید ثالث در خانه سینما نمایش داده می‌شود. 
به گزارش ایسنا و به نقل از خانه سینما، روز سه شنبه ۷ اسفند ساعت ۱۸، نمایش نسخه ترمیم شده و با کیفیت بسیار خوب "یک اتفاق ساده" ساخته سهراب شهیدثالث، به همراه نشستی با حضور احمد طالبی نژاد به همت کانون فیلم خانه سینما در سالن سیف اله داد خانه سینما برگزار می‌شود.
"یک اتفاق ساده" اولین اثر بلند سینمایی شهید ثالث به نویسندگی او و امید روحانی ساخته‌ی سال ۱۳۵۲ است.
این فیلم داستان دانش‌آموزی به نام محمد کودکی با روزمرگی‌های معمولی مادری مریض که در روند داستان فوت می‌کند و پدری که با کار غیرقانونی ماهیگیری روزگار می‌گذراند را روایت می‌کند.
"یک اتفاق ساده" برنده جایزه منتقدان بین‌المللی جشنواره جهانی فیلم تهران شده است.
انتهای پیام
