«بی وزنی» در تدارک اکران عمومی 
فیلم سینمایی «بی‌وزنی» به کارگردانی مهدی فردقادری و تهیه‌کنندگی مرتضی شایسته بزودی در سینماهای کشور اکران می‌شود.
به گزارش ایسنا به نقل از مشاور رسانه‌ای پروژه، پس از برنامه‌ریزی‌ها و اقداماتی که صورت گرفته، فیلم سینمایی «بی‌وزنی» به نویسندگی و کارگردانی مهدی فرد قادری و تهیه‌کنندگی مرتضی شایسته قرار است بزودی پس از دریافت پروانه نمایش، در برنامه اکران سینماهای تهران و شهرستان‌ها قرار بگیرد و بعنوان یکی از فیلم‌های اجتماعی تولید شده در سال گذشته که در هیچکدام از جشنواره‌ها حاضر نشده است، برای اولین بار در سینماهای عمومی روی پرده برود.
«بی وزنی» که قصه‌ای زنانه دارد، پس از فیلم «جاودانگی» که در جشنواره‌های بین‌المللی معتبری حاضر شد و جوایزی دریافت کرد، دومین اثر این کارگردان محسوب می‌شود که گفته می‌شود به لحاظ فرم و کارگردانی فضایی متفاوت دارد و در حال حاضر هم برای آغاز اکران بین‌المللی آماده شده است.
امیرعلی دانایی، بهاره کیان افشار، نسیم ادبی، یاسر جعفری، جلال فاطمی، سپیده مرادپور و تینا پاکروان بازیگران این فیلم هستند که پس از پلان-سکانس ۱۴۵ دقیقه ای «جاودانگی» که با جابجایی زمان روایت می شود و ساختار آن مبتنی بر پلان های طولانی است.
عکس‌های پیوست خبر: امیر حقبر


انتهای پیام
