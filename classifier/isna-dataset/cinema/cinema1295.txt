«جن زیبا» در ترکیه اکران می‌شود
پوستر ترکیه‌ای فیلم سینمایی «جن زیبا» در آستانه اکران این فیلم در کشور ترکیه رونمایی شد.
به گزارش ایسنا به نقل از روابط عمومی فیلم، سینمای ایران و سینمای ترکیه برای اولین‌بار فیلمی را با همکاری هنرمندان دو کشور و سرمایه مشترک تولید کرده و به طور همزمان در کشورهای خود به نمایش عمومی می‌گذارند.
در حال حاضر پخش‌کننده ترکیه‌ای فیلم در حال برنامه‌ریزی تبلیغاتی آن است.
فیلم سینمایی «جن زیبا» که با بازی فرهاد اصلانی و نورگل یشیلچای و کارگردانی بایرام فضلی ساخته شده در سینماهای ایران در حال اکران است و تهیه‌کننده این فیلم مهرداد فرید و شرکت پخش‌کننده آن در ایران فیلمیران است.
این اثر روایتی از زندگی مردی به نام یدالله است که یک سال است زنش را از دست داده و شب‌ها در خانه بزرگ و قدیمی‌اش تنهاست.

انتهای پیام
