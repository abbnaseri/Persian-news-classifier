«آب» سوژه شد
انیمیشن «همیشه گمشده‌ای هست» از تولیدات مرکز گسترش سینمای مستند و تجربی به کارگردانی مسعود صفری،به موضوع داستان آب می‌پردازد.
به گزارش ایسنا به نقل از روابط عمومی مرکز گسترش سینمای مستند و تجربی، پس از طراحی کاراکترها و استوری‌بورد و ساخت دکور «همیشه گمشده‌ای هست»، فیلمبرداری این انیمیشن کوتاه آغاز شد.
در خلاصه داستان این انیمیشن ۸ دقیقه‌ای آمده است: «آب نیاز حیاتی ساکنین صخره است و تنها منبع آب در تسخیر مرد لجنی است. با کشته شدن سنجاقک به دست مرد لجنی که تنها واسطه‌ی بین مرد درختی با آب و حیات است، مرد درختی از خود بی‌خود می‌شود و خود را به مخاطره می‌اندازد. او مرد لجنی را از بین می‌برد تا راه آب باز شده و آب دوباره در جوی و روی صخره جریان پیدا کند…»
عوامل تولید انیمیشن «همیشه گمشده‌ای هست» عبارتند از: نویسنده، تهیه‌کننده و کارگردان: مسعود صفری، انیماتورها: مسعود صفری، هدی اثنی‌عشری، علی رفیع‌زاده، کانسپت: سیدمحمود جلالیه، مسعود صفری، استوری‌بورد: سیدمحمود جلالیه، ساخت دکور و عروسک: مسعود صفری، علی رفیع‌زاده، دستیار کارگردان: شیرین حسن‌پور، تهیه شده در: مرکز گسترش سینمای مستند و تجربی.
انتهای پیام

