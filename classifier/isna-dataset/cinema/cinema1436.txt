هادی قضات خواننده دور پنجم اجراهای «سقراط» شد
نمایشِ «سقراط» با آهنگسازی سیاوش لطفی و خوانندگی هادی قضات روی صحنه می‌رود.
به گزارش ایسنا، طبق گزارش رسیده، نمایشِ سقراط در پنجمین دوره‌ی اجرای خود در تالار وحدت با تغییراتی در گروهِ بازیگران و موسیقی همراه است. این اولین تجربه و همکاری حمیدرضا نعیمی و هادی قضات است که تماشاگران از هشتم اسفند ۹۷ شاهد آن خواهند بود.
هادی قضات، خواننده‌ی موسیقی ایران این‌بار در کنارِ دیگر خوانندگانِ این اثر همچون سحر لطفی، یکتا اعتمادی، مهرداد طلایی، پگاه عینک‌چی و دل‌آرا حاذق فطرت‌جو به هنرنمایی خواهد پرداخت.
در نمایش سقراط بازیگرانی همچون فرهاد آییش، مریم سعادت، بهناز نازی، ایوب آقاخانی و… به ایفای نقش می‌پردازند.
هادی قضات پیش از این خوانندگی نمایش «الیور توییست» را برعهده داشته است.

انتهای پیام
