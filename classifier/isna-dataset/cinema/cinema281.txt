لغو کارگاه صدرعاملی و فیلم‌ساز هلندی در شیراز
کارگاه رسول صدرعاملی با همراهی فیلم‌ساز هلندی که قرار بود امروز 22 خرداد ماه در شیراز برگزار شود،لغو شد.
به گزارش ایسنا، همزمان با برپایی هفته فیلم اروپایی در تهران و چند شهر دیگر قرار بود رسول صدرعاملی با همراهی "ژان وان دولد" کارگردان هلندی فیلم «ارتش خاموش»؛ کارگاهی برگزار کند اما گفته می‌شود این کارگاه لغو شده است.
رسول صدرعاملی خبر لغو کارگاه را تایید کرد و به ایسنا گفته است که در حالیکه بلیت برای سفر به شیراز داشته‌اند اعلام شده که کارگاه لغو شده است.
این کارگردان از دلایل لغو کارگاه اطلاعی نداشت.
هفته فیلم اروپایی به همت گروه هنر و تجربه برگزار شده است.
خبرنگار ایسنا درباره دلایل لغو این کارگاه پیگیر تماس با مسوولان مربوطه است.
انتهای پیام
