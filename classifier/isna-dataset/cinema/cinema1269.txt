 «هزارپا» یک مینی‌ سریال نیست!
کارگردان فیلم «هزارپا» درباره چرایی نحوه ارائه این فیلم در دو DVD توضیحاتی را ارائه کرد.
به گزارش ایسنا، ابوالحسن داوودی کارگردان فیلم «هزارپا» درباره برخی واکنش‌ها که برای نحوه ارائه این فیلم در شبکه نمایش خانگی به وجود آمده گفت: فیلمی که می‌بینید نه یک مینی سریال و نه یک سریال است، بلکه یک فیلم ۳ ساعت و ۳۰ دقیقه‌ای از نسخه کامل فیلم «هزارپا» است.
در نمایش سینمایی به دلیل محدودیت‌هایی که وجود داشت، مجبور به حذف یک ساعت و نیم فیلم شدیم و نسخه دو ساعته آن برای مردم نمایش داده شد.
دلیل ارائه نسخه کامل این فیلم در دو DVD برای این بود که ارائه فیلم با کیفیت خوب همراه با پشت صحنه در یک DVD امکان‌پذیر نبود.
البته بهتر این بود که این فیلم در یک پک دوتایی و در یک زمان عرضه می‌شد اما مقررات نمایش خانگی نسخه یک ساعت و سی دقیقه‌ای را به رسمیت نمی‌شناسد و مجوز مینی سریال را به نسخه کامل فیلم می‌دهد.
بر همین اساس برای اتفاقی که افتاده از جانب همه، از بینندگان عذرخواهی می‌کنم.»


مرورگر شما از ویدئو پشتیبانی نمی‌کند.
فایل آن‌را از اینجا دانلود کنید: video/mp4

انتهای پیام
