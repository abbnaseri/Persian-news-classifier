جشنواره نوشتار سینمایی فراخوان داد
انجمن منتقدان و نویسندگان سینمای ایران در فراخوانی اعلام کرد که ششمین جشنواره نوشتار سینمایی را برگزار می‌کند.
به گزارش ایسنا، طبق اعلام روابط عمومی خانه سینما، این جشنواره با هدف بهبود شرایط و ارتقای کیفیت سینمای ایران و در راستای تجلیل و تقدیر از منتقدان و نویسندگان برتر سینمایی، شناخت استعدادهای نو و ارج نهادن به نقد و نوشتار، در دو بخش اصلی و جنبی برگزار می‌شود.
داوری آثار را پیشکسوتان و خبرگان عرصه نقد و نوشتار سینمایی، اساتید روزنامه‌نگاری و کارشناسان رسانه بر عهده خواهند داشت.
بخش اصلی:
۱. نقد سینمایی
۲. گفت‌وگوی سینمایی
۳. گزارش سینمایی
۴. سرمقاله و یادداشت سینمایی
۵. ترجمه سینمایی
۶. مقاله تحلیلی سینمایی
آثار ارسالی در این بخش می‌توانند در حوزه سینمای حرفه ای و فیلم بلند، سینمای مستند و سینمای کوتاه باشند.
بخش جنبی
۱. نقد، گفت و گو و یادداشت در حوزه تلویزیون
۲. مجلات، سایتها، بخشهای سینمایی خبرگزاری ها، روزنامه ها و برنامه های رادیو تلویزیونی
۳. عکس، کاریکاتور، طنز
شرایط شرکت آثار:
۱.کلیه آثاری که از نیمه دوم سال( اول مهرماه ) ۹۵ تا پایان بهمن ماه سال ۹۷ در نشریات و سایتها  منتشر شده اند، می‌توانند در این جشنواره شرکت کنند.
۲. هر شرکت کننده می‌تواند حداکثر در ۲ رشته شرکت و در هر رشته حداکثر ۳ اثر ارسال کند. (اعم از رشته‌های بخش اصلی یا جنبی–هرنفر می‌تواند حداکثر ۶ اثر ارسال کند).
۳. متقاضیان باید نسخه پی دی اف یا لینک اثر منتشر شده و یا تصویر آن را روی سی دییا دی وی دی به دبیرخانه جشنواره (دفتر انجمن) به آدرس تهران، خیابان بهار جنوبی، کوچه سمنان، پلاک ۲۹، خانه سینما تحویل داده یا به آدرس ایمیلinfo@mnciran.com ارسال کنند.
۴. در صورت تشخیص شورای کارشناسی، این شورا می‌تواند از متقاضی بخواهد کپی اثر را به تایید و مهر رسمی روزنامه، سایت یا خبرگزاری و امضای مدیر مسئول یا سردبیر برساند.
۵. آثاری که بدون نام در خبرگزاری‌های رسمی منتشر شده باشند در صورتی مجاز به شرکت هستند که پیش از ارسال، به تایید بالاترین مقام خبرگزاری رسیده باشند.
۶. در صورتی که اثر، بدون نام یا با نام مستعار به چاپ رسیده باشد، نیازمند تایید مدیر مسئول یا سردبیر نشریه است.
۷. هر شرکت کننده ( چه در بخش اصلی و چه جنبی ) باید برای هر اثر فرم شناسنامه پر کند.
این فرم شامل نام و نام خانوادگی، بخش (اصلییا جنبی)، رشته (نقد، گفت و گو و …) عنوان اثر، نام رسانه، تاریخ انتشار، نشانی و شماره تماس می باشد.
۸. سابقه عضویت در انجمن منتقدان برای ارسال در بخش اصلی الزامی است (در بخش جنبی محدودیت سابقه عضویت وجود ندارد).
مهلت ارسال:
آثار باید حداکثر تا پایان روز ۲۵ فروردین ماه ۹۸ به آدرس دبیرخانه یا ایمیل جشنواره ارسال شوند.
شماره های تماس دبیرخانه :۷۷۵۳۴۹۲۲ و ۰۹۳۶۶۸۵۴۸۳۳
زمان برگزاری: نتایج نهایی ششمین جشنواره نوشتار سینمایی طی مراسمی در تابستان ۱۳۹۸ اعلام و جوایز آن اهدا می شود.
جوایز: به برگزیدگان رشته های بخش اصلی و جنبی جشنواره، تندیس انجمن (برای رتبه اول)، لوح سپاس و جایزه نقدی اهدا می‌شود.
انتهای پیام
