انتشار فراخوان جشن مستقل سینمای مستند
فراخوان دریافت آثار متقاضی شرکت در یازدهمین جشن مستقل سینمای مستند ایران منتشر شد.
به گزارش ایسنا، طبق گزارش رسیده، بدین وسیله از متقاضیان شرکت در این آیین دعوت شده است تا پس از مطالعه اساسنامه و آیین نامه جشن، براساس اصول تصریح شده نسبت به ثبت نام اینترنتی و تحویل اثر به دبیرخانه جشن اقدام کنند.
متقاضیان از تاریخ ۱۹ خرداد ماه لغایت ۴ تیر ماه ۹۸ فرصت ثبت نام دارند و می توانند آثار خود را از ساعت ١١ الی ١٧ به دبیرخانه جشن تحویل بدهند.
طبق اعلام فراخوان؛ فیلم‌های مستند ارسالی باید تولید تیر ماه١٣٩٦ به بعد باشند و در دوره های گذشته جشنواره شرکت نکرده باشند.
همچنین عضویت یکی از دو صاحبان معنوی یا مادی اثر (کارگردان یا تهیه‌کننده) در یکی از صنوف خانه سینما الزامی است.
متقاضیان جهت اطلاعات بیشتر می توانند به آدرس www.idiaward.com مراجعه کنند یا با شماره تلفن ۶۶۴۷۹۸۷۳-۰۲۱ و ۶۶۴۰۲۲۹۷-۰۲۱ تماس حاصل کنند.
آدرس دبیرخانه: خیابان انقلاب، خیابان وصال شیرازی، نرسیده به طالقانی، نبش کوچه شفیعی، پلاک ٣٠-٢٨ (خانه سینما-شماره٢) طبقه همکف.
انتهای پیام



