ساخت اولین فیلم سینمایی آروند دشت‌آرای با متنی از نغمه ثمینی
آروند دشت‌آرای اولین فیلم سینمایی خود را با فیلمنامه‌ای از نغمه ثمینی ساخت.
به گزارش ایسنا، این کارگردان تئاتر که پیش‌تر تجربه‌ی ساخت فیلم کوتاه «آتی ساز» را داشته، اولین فیلم سینمایی خود را در سکوت خبری و در دی‌ماه جلوی دوربین برد و فیلمبرداری آن به پایان رسیده است.
دشت‌آرای در این فیلم که «The Absent Director» نام دارد، همچون نمایش‌های اخیرش با بازیگران غیر چهره همکاری کرده و فیلم‌نامه هم توسط نغمه ثمینی به نگارش درآمده است. همچنین حسین اکبری تهیه‌کننده این فیلم است.
آروند دشت‌آرای سال گذشته مدیر بخش بین‌الملل جشنواره تئاتر فجر بود و تا به امروز حدود ۲۵ تئاتر در سالن‌های ایران اجرا کرده است. نمایش‌های «درباره‌ی تصویرت از من تجدیدنظر کن» و «بین خودمان باشد» آخرین اجراهای تئاتر او محسوب می‌شوند.
انتهای پیام
