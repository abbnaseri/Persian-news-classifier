تدارک اشکان خطیبی برای «نفرین قحطی‌زدگان»
اشکان خطیبی نمایشنامه «نفرین قحطی‌زده‌گان» نوشته سام شپارد را روی صحنه می‌برد.
به گزارش ایسنا به نقل از روابط عمومی نمایش «نفرین قحطی زده‌گان»، اشکان خطیبی کارگردان و بازیگر تئاتر این نمایشنامه را ۱۳ سال پیش ترجمه کرده است که سرانجام سال گذشته مجوز انتشار آن صادر شد.
کتاب «عشق و نفرین» که شامل دو نمایشنامه شپارد از جمله «نفرین قحطی‌زده‌گان» و «عشق وحشی» است به چاپ چهارم رسید. دراماتورژی و بازنویسی نمایش «نفرین قحطی‌زده‌گان» به عهده امید سهرابی است.
خطیبی تابستان سال گذشته نمایش «پزشک نازنین» را روی صحنه برد.
همچنین این کارگردان هم اکنون مشغول تمرین نمایش «نفرین قحطی‌زده‌گان» است و اطلاعات تکمیلی به زودی اعلام خواهد شد.
پیش از این مطرح شده بود که اشکان خطیبی نمایشنامه‌ی «دل‌کنده» این نویسنده را قرار است روی صحنه ببرد اما گویا تصمیم گرفته است، نمایش‌نامه دیگری از سام شپارد را به صحنه ببرد.
انتهای پیام
