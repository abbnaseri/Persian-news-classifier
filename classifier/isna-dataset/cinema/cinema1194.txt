ستاره پسیانی و هوتن شکیبا دوباره با «صد در صد» همراه شدند
نمایش «صد در صد» به طراحی و کارگردانی مرتضی اسماعیل کاشی از ۱۷ فروردین ۹۸ در پردیس تئاتر شهرزاد بر روی صحنه می‌رود.
به گزارش ایسنا، طبق گزارش رسیده، بازیگران این نمایش ستاره پسیانی و هوتن شکیبا هستند که ستاره پسیانی جایزه بهترین بازیگر زن و هوتن شکیبا دیپلم افتخار بهترین مرد را برای بازی در این نمایش از سی و ششمین جشنواره تئاتر فجر از آن خود کردند.
«صد در صد» که اجرای اول و دوم آن مورد استقبالمخاطبان واقع شد، در رشته‌های کارگردانی، موسیقی، طراحی صحنه سی و ششمین جشنواره تئاتر فجر کاندید شده بود.
متن این نمایش را مارکس لید نوشته و ترجمه آن را وحید رهبانی انجام داده است.
مجری طرح و مدیر تولید «صد در صد» محمد قدس است.
همچنین پیش فروش این نمایش به زودی آغاز می‌شود.
انتهای پیام
