فیلمنامه «خوابِ بیدار» در فینال یک جشنواره آمریکایی
فیلمنامه کوتاه «خوابِ بیدار» به نویسندگی ایمان داوری به جمع فینالیست‌های  بهترین فیلمنامه در جشنواره «Twister Alley Film Festival» آمریکا راه یافت. 
به گزارش ایسنا،این فیلمنامه پیش از این نیز به بخش داوری جشنواره‌ی بین‌المللی استعدادهای مستقل (Independent Talents International Film Festival) آمریکا راه یافته بود.
اختتامیه این جشنواره از تاریخ ٢ تا ۴ مِی ۲۰۱۹(۱۲ تا ۱۴ اردیبهشت) در شهر وودوارد ایالت اوکلاهاما آمریکا برگزار خواهد شد.
ایمان داوری، فیلمنامه نویس و کارگردان عرصه فیلم کوتاه، پیش از این در جشنواره‌های مهم بین المللی بسیاری حضور داشته و علاوه بر کاندیداتوری در بخش‌های بهترین فیلمنامه و فیلم کوتاه، جوایزی را نیز به دست آورده است.
انتهای پیام
