نمایش فیلم‌های کوتاه در کانون فیلم خانه سینما 
در آخرین برنامه کانون فیلم خانه سینما، در تاریخ یکشنبه 19 خرداد، ساعت 17، که این هفته با مشارکت انجمن صنفی فیلم کوتاه برگزار می شود، 6 فیلم کوتاه، ساخته قصیده گلمکانی به نمایش در می‌آید.
به گزارش ایسنا، طبق گزارش رسیده، این ۶ فیلم عبارتند از: دعوت به چای. ۱۳۹۴. سیزده دقیقه، برزخ. ۱۳۹۵. چهارده دقیقه، مراقبت از ژوناس. ۱۳۹۵. هفت دقیقه، آگهی فروش. ۱۳۹۵. پانزده دقیقه، بوق ممتد. ۱۳۹۶. هشت دقیقه، سرمه‌ای. ۱۳۹۶. پانزده دقیقه
پس از نمایش فیلم‌ها هم نشستی با حضور کارگردان، نیما عباس پور و ناصر صفاریان (دبیر کانون فیلم) برگزار خواهد شد.
این برنامه، آخرین برنامه کانون فیلم در این دوره است و به دلیل آغاز برنامه‌ریزی و امور اجرایی جشن سینمای ایران و برنامه‌های هیات‌های انتخاب و داوری در سالن خانه سینما، کانون فیلم تا پس از برگزاری جشن سینمای ایران برنامه ای نخواهد داشت.
حضور در این برنامه برای همه آزاد و رایگان است و علاقه مندان می‌توانند به نشانی خیابان بهار جنوبی، خیابان سمنان، شماره ۲۹، خانه سینما مراجعه کنند.
انتهای پیام
