 افشین هاشمی با «هملت، شاهزاده اندوه» به  رشت می‌رود
 نمایش «هملت، شاهزاده اندوه» نوشته محمد چرمشیر، با کارگردانی محمد عاقبتی و بازی افشین هاشمی، در  شهر رشت روی صحنه می‌رود.
به گزارش ایسنا به نقل از مشاور رسانه‌ای این نمایش، محمد عاقبتی قصد دارد نمایش «هملت، شاهزاده اندوه» با بازی افشین هاشمی را که پیش از این اجراهای در داخل و خارج از کشور داشته شنبه اول تیرماه ۱۳۹۸، در ۲ نوبت ۱۸ و ۱۹:۳۰ در سالن رحمدل مجتمع خاتم‌الانبیای شهر رشت روی صحنه ببرد.
علاقه‌مندان می‌توانند جهت تهیه بلیت ۲ اجرای این نمایش به سایت www.haftsaz.com مراجعه کنند.
نمایش «هملت، شاهزاده اندوه» بازخوانی محمد چرمشیر از «هملت» اثر ویلیام شکسپیر است و اولین بار ۱۰ سال پیش در فستیوال مونولیو روی صحنه رفت. این اثر به تازگی تور جدید اجراهای خود در آمریکا را به پایان رساند و اجراهای محدودی نیز در تهران داشت.
نمایش «هملت، شاهزاده اندوه» در شهر رشت، فقط در ۱ روز ۲ اجرا خواهد داشت و تمدید نخواهد شد.
دیگر عوامل این نمایش عبارتند از:مجری طرح: رها جهانشاهی، موسیقی: بخشی از آلبوم «شهر خاموش» اثر کیهان کلهر، طراح نور: علی کوزه‌گر، طراح گرافیک: صالح تسبیحی، عکاس: رضا قاضیانی، احسان مطوری، دستیار کارگردان: نادر مقدم، ساخت تیزر: مهدی جواهریان و فضای مجازی: امیر قالیچی‌ها.
انتهای پیام
