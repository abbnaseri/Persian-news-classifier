رقابت 9 فیلم در بخش ویدیویی جشنواره شهر
  9 اثر در بخش فیلم‌های بلند داستانی (ویدیویی) هفتمین جشنواره بین المللی فیلم شهر به رقابت می‌پردازند.
به گزارش ایسنا به نقل از ستاد خبری هفتمین جشنواره بین المللی فیلم شهر، هیات انتخاب بخش بلند داستانی شامل مسعود اطیابی، مهدی جعفری و بهمن حبشی، از میان آثار رسیده به بخش ویدیویی، ۹ فیلم را برای حضور و رقابت در این بخش انتخاب کردند که اسامی آن‌ها به شرح ذیل است:
«پاسیو» به کارگردانی مریم بحرالعلومی و تهیه کنندگی امیر سیدزاده، «نگاه خیره» به کارگردانی و تهیه کنندگی فرزاد خوشدست، «خانه پلاک ندارد» به کارگردانی مهدی ناظریان و تهیه کنندگی مهدی ناظریان و مهدی شمقدری، «اینجا خانه من است» به کارگردانی خیراله تقیانی‌پور و تهیه کنندگی جواد نوری، «آندرانیک» به کارگردانی و تهیه کنندگی حسین مهکام، «در میان امواج» به کارگردانی هادی شریعتی و تهیه کنندگی رقیه السادات حسینی، «یک خواب کوچولو» به کارگردانی و تهیه کنندگی حسین عامری، «آکاردئون» به کارگردانی و تهیه کنندگی آرمان زرین کوب و «بیا از گذشته حرف بزنیم» به کارگردانی و تهیه کنندگی حمید نعمت الله.
هفتمین جشنواره بین‌المللی فیلم شهر ۲۶ تا ۳۱ تیرماه سال جاری توسط موسسه تصویر شهر و به دبیری هاشم میرزاخانی با شعار «شهروند مسوول، شهر سالم» در پردیس سینما گالری ملت برگزار می‌شود.
انتهای پیام
