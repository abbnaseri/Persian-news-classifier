«رضا» در فرانسه اکران می‌شود
اکران عمومی فیلم سینمایی «رضا» ساخته‌ی علیرضا معتمدی از ۲۱ آگوست/ ۳۰ مرداد در سینماهای سراسر فرانسه آغاز می‌شود. 
به گزارش ایسنا، کمپانی فرانسوی «نورته دیستربیوشن» که حقوق پخش این فیلم را در فرانسه در اختیار دارد ضمن اعلام این خبر از پوستر فرانسوی فیلم رونمایی کرد.
«رضا» تاکنون در جشنواره‌های هم‌چون سائوپائولو برزیل، مومبای هند، هانوی ویتنام، بلفور فرانسه، سن‌دیه‌گو آمریکا و پکن چین حضور داشته و جوایزی را به دست‌آورده است از جمله تقدیرنامه هیأت داوران جشنواره مومبای (بمبئی) و جایزه‌ی سینه‌پلاس جشنواره بلفور.
«رضا» اولین ساخته‌ی علیرضا معتمدی هم‌اکنون در ایران در گروه سینماهای هنروتجربه درحال اکران است. عرضه و پخش جهانی فیلم بر عهده‌ی محمد اطبایی (مستقل‌های ایرانی) است.

انتهای پیام
