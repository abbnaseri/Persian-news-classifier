«آلرژی» در تدارک اکران «هنر و تجربه»
فیلم سینمایی «آلرژی» در حال آماده سازی برای اکران در گروه هنر و تجربه است.
به گزارش ایسنا، فیلم سینمایی «آلرژی» به کارگردانی محمدداود عسگری و تهیه کنندگی مشترک محمدکامبیز دارابی و احمد کاوری، آخرین مراحل فنی را برای اکران در گروه هنر و تجربه سپری می‌کند. این فیلم سال گذشته در تهران مقابل دوربین رفته بود.
حسین سلیمانی، سهند جاهدی، بهار قاسمی، روناک پوریادگار، عرفان فرج زاده، یلدا درویش، هادی مهدی پور، آرش خیری، امیرحسین امین زاده، هادی مهدی نیا، علی کاشانی، عارف جعفر زاده، یوسف جعفر زاده، افشین مطلب زاده و سید علی صالحی در این فیلم بازی داشته اند.
در خلاصه داستان این درام اجتماعی آمده: «دو زوج که در دانشکده همکلاسی بوده‌اند، برای شرکت در مراسم عروسی یکی دیگر از همکلاسی‌های زمان دانشگاه‌شان از تهران به یکی از روستاهای مرزی میروند. قرار است ماشین یکی از این دوستان ماشین عروس شود. آنان ماشین را در بین راه با گل و روبان تزیین می کنند و سرخوش به دل جاده می زنند، اما در بین راه درگیر حوادثی ناخواسته میشوند. اتفاقاتی که آنان را مجبور به فرار و تغییر مسیر می‌کند....».
سایر عوامل اصلی پروژه عبارتند از: مدیر فیلمبرداری: حمید مهرافروز، صدابردار: جعفر علیان، طراح گریم: داریوش صالحیان، تدوین: رضا کردبچه، موسیقی: پیمان خازنی، طراح صحنه و لباس: حسین عالی نژاد، مدیر تولید: آرش زینال خیری، دستیار یک کارگردان و برنامه ریز: حبیب قلی زاده، منشی صحنه: افسانه شیخی، مدیر تدارکات: نادر محمدی، عکاس: سید محمدصادق حسینی.
انتهای پیام
