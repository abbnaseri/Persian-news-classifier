جشنواره فیلم «بوئنوس آیرس» برندگانش را شناخت
شنواره فیلم «بوئنوس آیرس» در حالی برندگان خود را در شش بخش مختلف اعلام کرد، که «‌تک شاخ» ساخته «‌ایزابلا دوپیوس» ‌و «‌تیم جراگتی» به عنوان برنده بزرگ این رقابت برگزیده شد.
به گزارش ایسنا و به نقل از هالیوود ریپورتر،‌ مستند «‌تک شاخ» که به روایت زندگی یک موسیقیدان می‌پردازد  پیش از این برای نخستین بار در فستیوال فیلم Visions du Réel به نمایش درآمد و جایزه بهترین فیلم این جشنواره را به خود اختصاص داد.
 فیلم «مرد وفادار» که پیش از این در جشنواره فیلم «تورنتو» برای بار اول به نمایش درآمده بود، توانست جایزه بهترین کارگردانی را برای «لویی گارل» به ارمغان بیاورد.
در بخش بین‌المللی این جشنواره ،‌«کیتا نینومیا» برای فیلم «‌ما زامبی‌های کوچک هستیم» به عنوان بهترین بازیگر مرد انتخاب شد و « الا اسمیت»‌ برای بازی در «‌ری و لیز» جایزه بهترین بازیگر زن این رقابت را از آن خود کرد.
فیلم «‌پایان قرن» ساخته «‌لوسیو کاسترو» نیز موفق به کسب جایزه بهترین فیلم در بخش رقابت‌های داخلی شد.
 همچنین جایزه ویژه هیئت داوران این جشنواره به فیلم «کوسه ها»‌ ساخته «‌لوسیا گاریبالدی» اهدا شد.
 بیست‌ و یکمین دوره جشنواره فیلم «بوئنوس آیرس» با نمایش 300 فیلم درحالی به پایان رسید که بیش از 40 فیلم برای اولین بار در این جشنواره به نمایش گذاشته شدند.
انتهای پیام
