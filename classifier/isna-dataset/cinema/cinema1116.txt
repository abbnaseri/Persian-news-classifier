بهاره رهنما برای ساخت مستندش فراخوان داد
بهاره رهنما قصد دارد مستندی را درباره آروزی بچه‌دار شدن یا نشدن زنان بسازد.
میلاد بهار از عوامل ساخت مستندی به کارگردانی بهاره رهنما، در گفت‌وگویی با ایسنا بیان کرد: قرار است بهاره رهنما اولین فیلم مستند خودش را با موضوعی درباره زنان در سال جدید کارگردانی کند و موضوع آن درباره بچه‌دار شدن و بچه‌دار نشدن زنان مجرد و متأهل است.
بهار ادامه داد: رهنما برای انتخاب کاراکترهای این فیلم، در صفحه اینستاگرامش فراخوانی منتشر کرده و قصد دارد کاراکترهای این مستند را از میان خانم‌های متقاضیان انتخاب کند. او در پستش آدرس شناسه‌هایی را برای ثبت‌نام در این فراخوان به علاقه‌مندان داده است.
بهاره رهنما در صفحه اینستاگرام خود با انتشار ویدئویی نوشته است: اگر در آرزوی مادر شدن هستید و به علتی این اتفاق نیفتاده و حس می‌کنید دارد دیر می‌شود دعوتتان می‌کنم تا در مستند من حضور داشته باشید و حرف‌هایتان را بزنید. لطفاً مشخصات و عکس خودتان یا یک دقیقه فیلمی که در این باره جلوی دوربین صحبت کردید را برایمان بفرستید.
انتهای پیام
