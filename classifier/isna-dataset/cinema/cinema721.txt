«مجبوریم» رضا درمیشیان به تدوین رسید
با به پایان رسیدن فیلمبرداری «مجبوریم» تازه‌ترین فیلم رضا درمیشیان، تدوین این فیلم آغاز شد.
به گزارش ایسنا، «مجبوریم» پنجمین فیلم رضا درمیشیان پس از فیلمهای «بغض»، «عصبانی نیستم!»، «لانتوری» و فیلم به نمایش در نیامده «یواشکی» است که تدوین آن توسط هایده صفی یاری آغاز شده است. گفته می‌شود «مجبوریم» پربازیگرترین و پر لوکیشن‌ترین فیلم درمیشیان است که فیلمبرداری آن در سه ماه در صد لوکیشن در تهران انجام شده که از این میان بخش عمده ای از آن در جنوب شهر تهران فیلمبرداری شده است.
ژاله علو، فاطمه معتمدآریا، نگارجواهریان و پردیس احمدیه نسل های مختلف بازیگران زن این فیلم را تشکیل میدهند.
عبدالله اسکندری (طراح گریم)، نظام الدین کیایی (صدابردار)، آیین ایرانی (فیلم بردار)، گلناز گلشن (طراح لباس)، امیرحسین حداد (طراح صحنه)، فواد بوربور (مدیر تولید) و نوشین جعفری (عکاس) از عواملی هستند که درمیشیان را در تولید فیلم همراهی کرده‌اند. «مجبوریم» به سرمایه‌گذاری و تهیه‌کنندگی رضا درمیشیان تولید شده است. بازیگران: فاطمه معتمدآریا، بهمن فرمان آرا، نگار جواهریان، پارسا پیروزفر، پردیس احمدیه، مجتبی پیرزاده، بابک کریمی، همایون ارشادی، پریوش نظریه، رضا بهبودی، احمد حامد، مریم بوبانی، راموناه شاه، هوشنگ قوانلو، مسیح کاظمی، سپیده علی محمدی، غزل شجاعی، خورشید چراغی پور، مهدی نصرتی، رویا بختیاری، محمد رضا مالکی، محسن خوئینی‌ها، حامد رحیمی نصر و… با حضور: ژاله علو.
انتهای پیام
