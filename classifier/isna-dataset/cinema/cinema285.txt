آخرین خبر از فیلمی با بازی هانیه توسلی، مهران احمدی و...
فیلم سینمایی «بی‌صدا حلزون» به کارگردانی بهرنگ دزفولی‌زاده با پایان بازی محسن کیایی و مهران احمدی، به هفته پایانی فیلمبرداری رسید.
به گزارش ایسنا به نقل از مشاور رسانه‌ای پروژه، «بی‌صدا حلزون» اولین فیلم بلند سینمایی بهرنگ دزفولی‌زاده است که در بیش از ۳۰ لوکیشن فیلمبرداری شده و یکی از پرلوکیشن‌ترین فیلم‌های اول محسوب می‌شود.
بهرنگ دزفولی‌زاده پیش از این بیش از ۸۰ فیلم سینمایی و سریال تلویزیونی را عکاسی کرده و سازنده ۹ فیلم کوتاه مستند و داستانی بوده که از جمله اکران فیلم کوتاه «استون» را در گروه هنر و تجربه داشته است. 
هانیه توسلی، مهران احمدی، پدرام شریفی و محسن کیایی با حضور علیرضا جلالی‌تبار، بهنوش بختیاری، بیژن بافکار، شیرین ولی‌پور و مجتبی شکری بازیگران «بی‌صدا حلزون» هستند.
«بی صدا حلزون» داستان زنی است که بین احساس و منطقش در حال تصمیم‌گیری است.
عوامل این فیلم عبارتند از: نویسنده: محمد رهگذر، کارگردان: بهرنگ دزفولی‌زاده، مدیر فیلمبرداری: محمدرضا جهان‌پناه، برنامه‌ریز و دستیار اول کارگردان: ایمان غیرتمند، منشی صحنه: شیدا باسمه‌چی، مدیر صدابرداری: مهدی ابراهیم‌زاده، صداگذار: فرامرز ابوالصدق، مدیر تولید: مجتبی متولی، طراح گریم: سودابه خسروی، طراح صحنه و لباس: افسانه صمدزاده، تدوین: سپیده عبدالوهاب، عکاس: مریم مَجد، مدیر روابط عمومی و مشاور رسانه‌ای: مریم قربانی‌نیا، مدیر تدارکات: نادر محمدی، مشاور تهیه‌کننده: مهدی نریمانی، سرمایه‌گذار: بیژن بافکار، مشاور سرمایه‌گذار: نیما رضازاده، تهیه‌کننده: مرتضی شایسته، پخش از هدایت فیلم.




انتهای پیام
