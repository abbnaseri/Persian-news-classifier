چهره نامدار موسیقی و سینمای جهان درگذشت 
«آندره پره‌وین» موسقیدان، رهبر ارکستر و آهنگساز برنده 4 جایزه اسکار و 10 گرمی در سن 89 سالگی درگذشت. 
به گزارش ایسنا به نقل از اسکرین، «آندره پره‌وین» آلمانی-آمریکایی به عنوان یکی از درخشان‌ترین موسیقیدانان معاصر از سال ۱۹۶۸ تا ۱۹۷۹ رهبر ارکستر سمفونی لندن بود و به همواره به عنوان یکی پیانیست فوق‌العاده شناخته می‌شد.
«پره‌وین » در برلین متولد شد و با شروع جنگ جهانی دوم همراه با خانواده اش به آمریکا مهاجرت کرد و وی از دهه ۱۹۴۰ میلادی فعالیت خود را به عنوان تنظیم کننده موسیقی فیلم در هالیوود آغاز کرد.
وی در دوران فعالیت هنری خود در مجموع ۱۳ بار نامزد جایزه اسکار شد و چهار چهار جایزه اسکار در شاخه بهترین موسیقی متن را برای فیلم‌های «ژی ژی» (۱۹۵۸)، «پورگی و بس» (۱۹۵۹)، «ایرمای زیبا» (۱۹۶۳) و «بانوی زیبای من» (۱۹۶۳) کسب کرد.
«پره‌وین» در سال ۱۹۹۸ به سبب همکاری با موسیقی کلاسیک و اپرا در آمریکا از طرف مرکز کندی مورد تقدیر قرار گرفت و در سال ۱۹۹۶ از امپراتوری بریتانیا نشان شوالیه دریافت کرد و ما به دلیل اینکه تابع امپراتوری بریتانیا نبود، ملقب به «سِر آندره پره‌وین» نشد.
وی ۱۰ جایزه گرمی به عنوان مهم‌ترین جایزه موسیقی جهان را نیز در شاخه‌های متنوع کسب کرده است و در سال ۲۰۱۰ جایزه یک عمر دستاورد هنری این جوایز را نیز دریافت کرد.
انتهای پیام
