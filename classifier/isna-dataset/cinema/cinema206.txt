آغاز اکران فیلم جدید اکبر عبدی از پنجم تیرماه
فیلم «ایکس لارج» به کارگردانی محسن توکلی از پنجم‌ تیرماه در سینماها اکران می‌شود.
غلامرضا فرجی درباره مصوبات جلسه دوم تیر شورای صنفی نمایش به ایسنا گفت: از چهارشنبه همین هفته فیلم «ایکس لارج» به سرگروهی سینما ایران در سینماهای کشور به نمایش درمی‌آید.
به گفته وی اکران فیلم «تگزاس ۲» هم در سینماهای زیرگروه همچنان ادامه دارد.
«ایکس لارج» داستان سه جوان امروزی را روایت می‌کند که بعد از رهایی از زندان و در مسیر تحقق رویاهایشان، با اتفاقاتی غیرمنتظره روبرو می‌شوند.
اکبر عبدی، محمدرضا شریفی نیا، سحر قریشی، میرطاهر مظلومی، علی صادقی، یوسف تیموری، رضا ناجی، اکبر اصفهانی، محمدرضا رهبری، هاوار قاسمی، احمد ایراندوست، مختار سائقی، سحر نظام دوست، سپیده مرادپور، دلسا کریم زاده، سیامک اشعریون، میثم رستگاری، مجید علیزاده، احمد موسوی، حسین لواسانی، سمیرا خسروی و با حضور بهاره رهنما بازیگران «ایکس لارج» هستند.
فهرست عوامل تولید «ایکس لارج» به این ترتیب است: تهیه کننده: حسین فرحبخش، کارگردان: محسن توکلی، مدیر فیلمبرداری: امیر معقولی، بازیگردان: کریم امینی، نویسنده و مدیر تولید: محمد عزت خانی، مدیر برنامه ریزی: لیلی مرادی، موسیقی متن: محمد احمدی، صدابردار صحنه: بابک اخوان، صداگذاری و میکس: حسین ابوالصدق، طراح چهره پردازی: شهرام خلج، طراح صحنه: رامین غفوری، طراح لباس: مهناز غنی.
انتهای پیام
