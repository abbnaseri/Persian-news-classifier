امین تارخ به صحنه‌ی تئاتر برمی‌گردد
امین تارخ بازیگر سینما، تئاتر و تلویزیون ایران قصد دارد بعد از گذشت 10 سال از آخرین تجربه حضور خود بر صحنه تئاتر، در نمایش «مارلون براندو» به نویسندگی و کارگردانی مهران رنجبر به ایفای نقش بپردازد.
به گزارش ایسنا به نقل از روابط عمومی نمایش «مارلون براندو»، امین تارخ پیش‌تر در نمایش‌های متعددی از جمله نمایش «گالیله» به کارگردانی داریوش فرهنگ به ایفای نقش پرداخته است که سال ۸۸ در سالن اصلی مجموعه تئاتر شهر اجرا شد.
بعد از گذشت ۱۰ سال، امین تارخ با حضور در نمایش «مارلون براندو» به نویسندگی و کارگردانی مهران رنجبر که قرار است در تماشاخانه سپند اجرا شود، به صحنه تئاتر بازمی‌گردد.
مهران رنجبر بازیگر و کارگردان تئاترنیز پیش از این نمایش «استیو جابز» را کارگردانی و اجرا کرده است.
اسامی دیگر بازیگران نمایش «مارلون براندو» نیز به زودی اعلام می‌شود.
انتهای پیام
