«حلزون» بهترین فیلم جشنواره آرژانتینی شد
فیلم کوتاه «حلزون» به کارگردانی و نویسندگی محمد توریوریان در نهمین دوره جشنواره «CINEVERSATIL» برنده جایزه بهترین فیلم کوتاه بین‌المللی شد. 
به گزارش ایسنا، در بخش رقابتی بین‌الملل این رویداد سینمایی که در مجموع ۲۵ فیلم به روی پرده رفتند، فیلم کوتاه و ایرانی «حلزون» ساخته محمد توریوریان در نهایت جایزه نخست را به خود اختصاص داد.
‏‎ «حلزون» که پیش از این موفق به دریافت جایزه بهترین فیلم جشنواره «مایلستون» آمریکا شده و در چهاردهمین جشنواره شرقی ژنو سوئیس از سوی هیأت داوران تقدیر شد و قرار است در بیست و پنجمین دوره جشنواره «Brainwash» آمریکا در شهر اوکلند کالیفرنیا نیز به نمایش گذاشته خواهد شد.
«حلزون» داستان سه جوان را روایت می‌کند که قصد دارند غیرقانونی توسط قاچاقچیان انسان از مرز عبور و خود را به کشور ترکیه برسانند اما اعتقادات مذهبی قاچاقچی انسانی که می‌خواهد آن‌ها را از مرز رد کند باعث می‌شود برای آن‌ها مشکلاتی ایجاد شود.
‏‎عوامل فیلم‬ کوتاه «حلزون» عبارت‌اند از: نویسنده، کارگردان و تهیه کننده: محمد توریوریان، مدیرفیلمبرداری: وریاگلزاریان، تدوین: سوران فهیم، طراحی صدا: حسین قورچیان، طراح گریم: مینا معینی، دستیار کارگردان: فریده نادری، بازیگران: آزیتا حسینی ٬بابک کاظمیان‌مقدم ٬حسین مهرپیما٬افشین ملکی، اصلاح رنگ: هوتن حقشناس، ویژوال افکت: سهراب حسین‌زاده، مصطفی حبیبی، دستیاران فیلمبردار: جمیل نصیری، میدیا خدایاری، مدیرتولید: شاهو کاکی، صدابردار: محمد توریوریان، مدیر روابط عمومی و مشاور رسانه‌ای: سمیرا حسینی.
انتهای پیام
