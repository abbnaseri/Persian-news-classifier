/ خبرهای دریافتی سینما و تئاتر /
اجرای نمایش عالی جناب در تهران،اپرای عروسکی عشق، شنبه ها هم اجرا می‌شود،اعلام بزرگداشت‌های جشنواره فیلم پرواز و... از جمله خبرهای دریافتی است.
به گزارش ایسنا، طبق گزارش رسیده، "عالی جناب" به نویسندگی و کارگردانی و طراحی محمد مهدی پریزاد از روز دوشنبه ٦ اسفند ماه ساعت ١٨ در تالار ناصر خسرو به روی صحنه رفت.  حامد رحیمی، مستانه سرخه، حدیث صالحی، علی مرادی، مهربان خداوردی، امید رهبر، الهه تنهایی، تیما تقی زاده، کیان غلامی، بابک شیرخانی، عباس ابوالقاسمی و محمد حسینی نژاد در این نمایش به عنوان بازیگر به ایفای نقش پرداختهاند و مریم یارمحمدی، شقایق الیاس وند، کتایون سلطانی، کیمیا فراهانی، مستانه سرخه، مائده یوسفی در گروه حرکت این نمایش فعالیت می کنند.  از دیگرعوامل این نمایش می توان از حمید عبدالحسینی مجری طرح، امید رهبر بازیگردان، الهه تنهایی دستیار کارگردان و طراح فرم، مریم یارمحمدی منشی صحنه، کتایون نیک پوی طراح گریم، نجمه بهرامی مجری گریم و سهیلا انصاری مشاور رسانه نام برد.  گروه موسیقی که در این نمایش هنرنمایی میکنند نیز از محمد روحی نوازنده تنبک، محمد رضا عالمی نوازنده تار، سید امیر هاشمی نوا تشکیل شده است. خلاصه داستان: نمایشی کمدی، تاریخی، که سعی در شناساندن کریم شیرهای به عنوان اولین کمدین ایرانی دارد.  کریم شیرهای، خدمت ناصرالدین شاه قاجار میرسد در فصل زمستان و سعی در گرفتن پول از شاه قاجار دارد که راه به اندرونی شاه پیدا میکند و....  نمایش آیینی سنتی «عالیجناب» تا ۲۴ اسفند ماه در تالار ناصر خسرو، واقع در خیابان انقلاب، خیابان ۱۶ آذر، جنب تالار مولوی به روی صحنه خواهد بود، علاقه مندان میتوانند برای تهیه بلیط به سایت تیوال مراجعه کنند.
اپرای عروسکی «عشق» شنبه ها هم اجرا خواهد شد
اپرای عروسکی «عشق» براساس داستان شیخ صنعان عطار نیشابوری دهمین اثر از گروه اپرای عروسکی آران به سرپرستی، نویسندگی و کارگردانی بهروز غریب پور که از یکشنبه شب ۵ اسفندماه در سالن فردوسی ساعت ۱۹:۳۰ اجراهای عموم خود را آغاز کرده است، قرار است بنابردرخواست تماشاگران شنبه ها هم اجرا شود.


خوانش "دریای خون" در اداره تئاتر
نمایشنامه‌خوانی دریای خون به نویسندگی سعید سوری و طراحی و کارگردان سمیه کاظمی تمدید شد.
بدلیل استقبال مخاطبان، دریای خون اثر سعید سوری در یازدهم اسفندماه بازهم به روی صحنه می‌رود.
 نیما فاضلی بازیگر و امید رهبر، هادی شبانی، زینب تحقیقی، مریم پایمرد، از خوانشگران این اثر نمایشی هستند.
 در خلاصه اثر این نمایش می‌خوانیم: سگ اصحاب کهف و گرگ داستان حضرت یوسف با هم ملاقات می کنند و هر کدام واقعه عاشورا را از دید خود روایت می‌کنند...
سایر عوامل "دریای خون" عبارتنداز؛ تهیه کننده: سید پیمان روانشید، دستیارکارگردان و برنامه‌ریز: مهدی ابراهیمی، نریشن: برمک فرهومند، چهره‌پرداز: مریم مجد، لباس: سارا قربانی طراح پوستر: مینا قانع، عکس و فیلم: مینا قانع و شقایق رمضانی.
نمایش"دریای خون" یازدهم اسفند ۹۷ در ۲ سانس ساعت ۱۷و۱۸ به روی صحنه‌ی خانه نمایش اداره تئاتر به نشانی: میدان فردوسی، خیابان موسوی، بعداز ایرانشهر، کوچه محمدآقا، پلاک ۳۴ می‌رود.


بزرگداشت هایی در جشنواره فیلم پرواز
ا معرفی هیأت داوران چهارمین دوره جشنواره بین‌المللی فیلم پرواز اعلام شد که در آئین پایانی این رویداد برای چهار هنرمند قدیمی نیز مراسم بزرگداشتی برگزار می‌شود. به گزارش ایسنا به نقل از روابط عمومی جشنواره، با صدور احکام داوران چهارمین دوره جشنواره بین‌المللی فیلم پرواز، داوری بخش‌های مختلف این دوره از جشنواره اعم از فیلم‌های کوتاه، داستانی، مستند و انیمیشن آغاز شد.
اسامی هیأت داوران به شرح زیر است: کیومرث پوراحمد، فاطمه گودرزی و اصغر همت به عنوان داوران بخش فیلم کوتاه (نگاه همراه) در جشنواره حضور دارند.
در بخش مسابقه نیز کتایون ریاحی، علی رویین‌تن، فردوس حاجیان، شاهد احمدلو، شهره سلطانی، رضا ایرانمش و فاطمه امیری آثار جشنواره را داوری خواهند کرد. پیمان عباسی نیز داوری بخش فیلمنامه را عهده‌دار خواهد بود.
همزمان با آغاز به کار هیأت داوران، ۴۰ فرد دارای معلولیت از سراسر ایران نیز آثار جشنواره را داوری و رأی خود را جداگانه اعلام خواهند کرد.
جشنواره پرواز هفتم و هشتم اسفندماه در محل باغ موزه قصر تهران به اکران آثار منتخب می‌پردازد.
در آئین پایانی جشنواره نیز علاوه بر تقدیر از برگزیدگان و اهدای جوایز قرار است برای پیشکسوتان و چهره‌های چون جمشید مشایخی، محمدعلی کشاورز، ژاله علو، فردوس کاویانی و محسن قاضی‌مرادی مراسم بزرگداشت برگزار شود و از آنان تقدیر به عمل آید.
مراسم اختتامیه جشنواره پرواز روز پنجشنبه (نهم اسفندماه) از ساعت ۱۶ - ۱۸ در پردیس سینمایی مگامال برگزار می‌شود.
انتهای پیام
