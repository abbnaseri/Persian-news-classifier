عصری با کامران شیردل در کانون حقیقت
به بهانه‌ی هشتادمین سالروز تولد استاد کامران شیردل، برنامه‌ی این هفته کانون فیلم «سینماحقیقت» مرکز گسترش سینمای مستند و تجربی به نمایش آثار منتخب و نشست با این مستندساز پیشکسوت سینمای ایران اختصاص یافته است.
به گزارش ایسنا به نقل از روابط عمومی مرکز گسترش سینمای مستند و تجربی، این برنامه با نمایش ۹ فیلم منتخب «کامران شیردل» طی دو سئانس ۱۶ و ۱۷:۳۰ در سالن سینماحقیقت این «مرکز» آغاز شده و سپس نشستی با حضور این مستندساز صاحب‌سبک و خسرو دهقان (منتقد سینما) برگزار خواهد شد.
فیلم‌هایی که در این برنامه به نمایش گذاشته می‌شوند، عبارتند از:
سئانس اول (ساعت ۱۶): آینه‌ها، بوم سیمین، ندامتگاه، تهران پایتخت ایران است، قلعه
سئانس دوم (ساعت ۱۷:۳۰): اون شب که بارون اومد، پیکان، دبی، تنهایی اول
ساعت ۱۹: نشست با کامران شیردل، خسرو دهقان و ناصر صفاریان
عموم علاقمندان جهت تماشای این فیلم‌ها و شرکت در برنامه‌ی نشست با استاد کامران شیردل می‌توانند از ساعت ۱۶ عصر دوشنبه (سومتیرماه) به کانون فیلم «سینماحقیقت» واقع در خیابان سهروردی شمالی، میدان شهید قندی، شماره ۱۵، مرکز گسترش سینمای مستند و تجربی مراجعه کنند.
شرکت در این برنامه برای عموم آزاد است.
انتهای پیام
