آمار رسمی از گیشه سینما تا نیمه ماه رمضان 
میزان فروش فیلم‌های سینمایی در نیمه اول ماه مبارک رمضان اعلام شد.


 به گزارش ایسنا به نقل از روابط عمومی سازمان امور سینمایی، سمعی بصری، بنابر اعلام معاونت توسعه فناوری و مطالعات سینمایی ۱۳ فیلم سینمایی در نیمه اول ماه مبارک رمضان نمایش داده شد که از این تعداد فیلم ۴۸ درصد با موضوع اجتماعی، ۳۶ درصد کمدی و ۱۵ درصد کودک و نوجوان بوده است و در سال ۹۷ تعداد ۱۵ فیلم سینمایی در ماه مبارک رمضان نمایش داده شد که ۴۷ درصد با موضوع اجتماعی، ۴۰ درصد کمدی، ۶ درصد کودک و نوجوان و ۶ درصد مقاومت بوده است.
مجموع فروش فیلم های سینمایی در نیمه اول ماه مبارک رمضان با تعداد ۱ میلیون و ۲۱ هزار و ۷۵ نفر به ۹۵ میلیارد و ۸۷۸ میلیون و ۷۱۹ هزار و ۷۳۰ ریال رسید درحالیکه در سال ۹۷ با تعداد ۱ میلیون ۷۸ هزار و ۶۲۴ نفر میزان فروش ۷۹ میلیارد و ۹۳۶ میلیون و ۷۷۰ هزار و ۸۸۰ ریال بوده است. 
همچنین نرخ متوسط بلیت در سال ۹۸ در سطح کشور ۹۳،۹۰۰ ریال و در سال گذشته ۷۴،۱۳۵ ریال بوده است.
بر اساس این گزارش، میزان فروش فیلم‌ها در نیمه اول ماه مبارک رمضان در مقایسه با دوره مشابه خود در سال گذشته (۹۷) ۲۰ درصد افزایش ، تعداد تماشاگران ۵ درصد کاهش و نرخ متوسط بلیت سینما ۲۷ درصد افزایش داشته است.
به پیوست گزارش تطبیقی فروش فیلم و سینما در نیمه اول ماه رمضان ۹۸-۹۷  در لینک زیر قرار گرفته است.  گزارش تطبیقی فروش فیلم و سینما در نیمه اول ماه رمضان ۹۸-۹۷  
انتهای پیام
