صدور مجوز نمایش برای سه فیلم سینمایی
مجوز نمایش برای سه فیلم سینمایی «سامورایی در برلین»، «شبی که ماه کامل شد» و «ما همه با هم هستیم» صادر شد.
به گزارش ایسنا به نقل از روابط عمومی سازمان امور سینمایی و سمعی بصری، شورای پروانه نمایش فیلم‌های سینمایی، در جلسه اخیر که با حضور اکثریت اعضا برگزار شد، مجوز نمایش سه فیلم «سامورایی در برلین» به تهیه کنندگی ابوالفضل صفاری و کارگردانی و نویسندگی مهدی نادری در ژانر کمدی اجتماعی، «شبی که ماه کامل شد» به تهیه‌کنندگی محمد حسین قاسمی، کارگردانی و نویسندگی نرگس آبیار در ژانر اجتماعی سیاسی و «ما همه با هم هستیم» به تهیه‌کنندگی رضا میرکریمی و کارگردانی کمال تبریزی و نویسندگی مشترک حسین امیری دوماری و پدرام پورامیری، محمد داودی در ژانر اجتماعی را صادر کرد.
انتهای پیام
