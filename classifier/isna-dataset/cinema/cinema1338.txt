عرضه انیمیشن «رویاهای رنگی 3»
همزمان با آغاز یازدهمین دوره جشنواره پویانمایی تهران، مجموعه فیلم‌های انیمیشن کوتاه مرکز گسترش سینمای مستند و تجربی در قالب DVD رویاهای رنگی 3 عرضه می‌شود.
به گزارش ایسنا به نقل از روابط عمومی مرکز گسترش سینمای مستند و تجربی، این فیلم‌های انیمیشن که بسیاری از آنها، برگزیدگان جشنواره‌های مختلف ملی و بین‌المللی بوده‌اند، عبارتند از: درخت پرتقالی، اکتسابات انتسابی، ماهی سرخ‌شده، پیشخدمت، داش‌آکل، بادسر، پروانگی، شایعه، جمشید، سوزن‌بان، آدم خانگی.
DVD رویاهای رنگی ۳ در غرفه‌ی مرکز گسترش در یازدهمین جشنواره پویانمایی تهران، با تخفیف ویژه قابل دسترسی است.
این جشنواره از ۱۲ تا ۱۶ اسفندماه ۹۷ در مرکز آفرینش‌های فرهنگی هنری کانون پرورش فکری کودکان و نوجوانان واقع در خیابان فاطمی، خیابان حجاب برگزار می‌شود.
انتهای پیام
