پرویز پرستویی،شبنم مقدمی چرا به ژاپن سفر کردند؟
هفته گذشته ششمین جشنواره فیلم صلح و دوستی ایران و هیروشیما با نمایش شش فیلم ایرانی و دو فیلم ژاپنی در این شهر برگزار شد.
 به گزارش ایسنا، طبق سنوات پیش، هفته گذشته ششمین جشنواره فیلم صلح و دوستی ایران و هیروشیما با نمایش فیلم‌های: «تنگه ابو قریب» بهرام توکلی، «بیست و سه نفر» مهدی جعفری، «لیلی با من است» کمال تبریزی، «خجالت نکش» رضا مقصودی، «چهارراه استانبول» مصطفی کیایی و «دارکوب» بهروز شعیبی و با حضور: پرویز پرستویی، شبنم مقدمی، بهروز شعیبی، حبیب والی‌نژاد و مهدی جعفری، به مدت هفت روز در شهر هیروشیمای ژاپن برگزار شد.
 از اهداف خاص این جشنواره، نمایش هم‌زمان فیلم‌های ایرانی با حضور جانبازان دفاع مقدس است تا باعث شود، مخاطبان و علاقه‌مندان به سینمای ایران در این شهر، به شناخت بیشتری درباره حوادث رخ‌داده بر ملت ایران در زمان جنگ پی ببرند.
 گفتنی است که دبیر ایرانی تمامی ادوار این جشنواره، هنرمند و بازیگر سینما، پرویز پرستویی است.


 انتهای پیام
