برپایی مجمع فوق‌العاده کانون کارگردانان خانه تئاتر
در پی برخی تغییرات پیش‌آمده در کانون کارگردانان خانه تئاتر، مجمع فوق‌العاده به منظور انتخابات پیش از موعد این کانون در تیرماه برگزار خواهد شد.
به گزارش ایسنا به نقل از روابط عمومی خانه تئاتر، در پی اعلام رئیس هیأت مدیره کانون کارگردانان خانه تئاتر (مسعود دلخواه)، مبنی بر انحلال هیأت مدیره این کانون، روز پانزدهم تیرماه مجمع فوق العاده‌ای برای برگزاری انتخابات مجدد هیأت مدیره کانون کارگردانان برگزار خواهد شد.
مجمع فوق‌العاده در تاریخ مذکور و در سالن عباس جوانمرد برگزار می‌شود و آن دسته از اعضای این کانون که برای نامزدی در انتخابات تمایل دارند باید تا ۷۲ ساعت پیش از شروع مجمع، آمادگی خود را به دبیرخانه انجمن‌ها اعلام کنند.
با توجه به تفکیک انجمن دستیاران از کانون کارگردانان که در پروسه انجام است، امکان رأی دادن دستیاران در این انتخابات نیست و حضور و شرکت آن‌ها در مجمع فوق غیرضروری است.
انتهای پیام
