سفر سینماگر کره ای به ایران کنسل شد
سفر کیم سویونگ عضو هیات موسس و بنیانگذار جشنواره‌های سینمایی در کره جنوبی به ایران کنسل شد.
به گزارش ایسنا به نقل از ستاد خبری سی و هفتمین جشنواره جهانی فیلم فجر، کیم سویونگ عضو هیات موسس و بنیانگذار جشنواره های سینمایی در کره جنوبی که مقرر بود در سی و هفتمین جشنواره جهانی فیلم فجر حضور یابد، سفر خود به ایران را کنسل کرد لذا کارگاه «مطالعات سینمای جهان» که قرار بود با حضور این سینماگر کره ای روز چهارشنبه ۴ اردیبهشت از ساعت ۱۴ الی ۱۸ در نگارخانه دانشکده هنرهای زیبا دانشگاه تهران برگزار شود، لغو شد.
همچنین کارگاه‌ها و پنل‌های «سیاست گذاری سینمایی در عصر جهانی‌شدن»، «مطالعات جشنواره سینمایی» و «جایگاه سینمای ایران در چهلمین سالگرد انقلاب اسلامی» نیز بدون حضور وی و با شرکت سایر سخنرانان برگزار خواهد شد.
سی‌وهفتمین دوره جشنواره جهانی فیلم فجر از ۱۸ تا ۲۶ آوریل ۲۰۱۹ (۲۹ فروردین تا ۶ اردیبهشت ۱۳۹۸) به دبیری رضا میرکریمی در تهران در حال برگزاری است.
انتهای پیام
