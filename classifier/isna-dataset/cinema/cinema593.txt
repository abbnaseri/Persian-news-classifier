 انتشار برنامه و فعالیت‌های سینمایی استان‌ها در سال ۱۳۹۸
ماتریس تفاهم‌نامه‌های استان‌ها در سال ۹۸ پیرو بند ۵ اعلام جدول کلی برنامه و بودجه سال ۹۸ سازمان سینمایی منتشر شد.
به گزارش ایسنا به نقل از روابط عمومی سازمان امور سینمایی و سمعی بصری، پیرو بند ۵ اعلام جدول کلی برنامه و بودجه سال ۹۸ سازمان سینمایی که هفته گذشته منتشر شد، ماتریس تفاهم‌نامه حمایت از فعالیت‌های سینمایی استان‌ها در سال ۱۳۹۸ (از محل اعتبارات ملی و استانی) در ۴۶ عنوان به شرح پیوست در دو جدول جداگانه بر حسب اعتبارات ملی (سازمان سینمایی) و اعتبارات استانی (ادارات کل فرهنگ و ارشاد اسلامی استان‌ها) اعلام می‌شود.
معاون توسعه مدیریت و منابع سازمان سینمایی درباره ماتریس تفاهم‌نامه استانی و اختصاص صد در صدی اعتبار فعالیت‌های سینمایی موضوع تفاهم‌نامه‌های استانی سال ۱۳۹۸، با اشاره به سیاست «ایران، تهران نیست» بیان کرد: با اجرای برنامه سال ۱۳۹۸ سازمان سینمایی که با مشارکت ادارات کل فرهنگ و ارشاد اسلامی استان ها اجرا خواهد شد، شاهد اجرای ۴۵ عنوان فعالیت سینمایی در استان ها خواهیم بود و بر اساس این برنامه حضور سازمان سینمایی در استان‌ها جدی‌تر خواهد شد. 
حیدری خلیلی توجه به تنوع فرهنگی استان‌ها در تولید محتوا و جشنواره‌ها، افزایش فضای نمایش فیلم، توجه به زیر ساخت‌های سینمایی، اکران و عرضه فیلم در مناطق غیر برخوردار، دانش‌افزایی فیلم‌سازان استان‌ها، صیانت از عرضه آثار و محصولات سینمای ایران در استان ها، افزایش توان فرهنگی انجمن سینمای جوان استان ها، برگزاری همزمان جشنواره های فجر، کودک و نوجوان، سینما حقیقت و فیلم کوتاه تهران در استان ها را از ویژگی برنامه استانی سازمان سینمایی دانست که در راستای ۹ کلان برنامه وزارت ارشاد و برنامه جامع سازمان سینمایی با رویکرد توسعه عدالت فرهنگی و عمومی‌سازی دسترسی فرهنگی صورت می‌گیرد.
وی در ادامه از توجه و طرح اولویت‌های موضوعی چون موضوعات قرآنی، نماز و نیایش، دفاع مقدس، محرم، آراء و اندیشه امام خمینی (ره)، میراث فرهنگی، آسیب‌های اجتماعی، خلیج‌فارس، کویر و زندگی، روستا و عشایر، آیین‌ها و فرهنگ مناطق و نواحی در جشنواره‌های فیلم استان‌ها یاد کرد.
حمایت از فعالیت های سینمایی استانها -تفاهم نامه استانی سال ۱۳۹۸( اعتبارات ملی)
حمایت ازفعالیت های سینمایی استانها -تفاهم نامه استانیسال ۱۳۹۸( اعتبارات استانی)
انتهای پیام
