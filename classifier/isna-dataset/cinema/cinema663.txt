اعلام محورهای نشست آسیب‌شناسی جشنواره‌ی تئاتر فجر 
مدیریت دفتر انتشارات و پژوهش اداره‌ کل هنرهای‌ نمایشی، جزئیات نشست‌ «آسیب‌شناسی جشنواره‌ بین‌المللی تئاتر فجر» را که قرار است پنجشنبه، جمعه و شنبه ۱۹، ۲۰ و ۲۱ اردیبهشت‌ در تالار مشاهیر مجموعه‌ تئاتر شهر برگزار شود، اعلام کرد.   
به گزارش ایسنا به نقل از روابط عمومی اداره کل هنرهای نمایشی، نشست «آسیب‌شناسی جشنواره‌ بین‌المللی تئاتر فجر» با حضور کارشناسان مختلف در شش عنوان برگزار می‌شود. عنوان‌ها، اسامی کارشناسان و زمان نشست‌ها به شرح زیر است:
- جایگاه، ضرورت، هویت و اهداف (کارشناسان: رضا کیانیان، محمدعلی خبری، احسان زیورعالم) – پنجشنبه ۱۹ اردیبهشت ماه ۱۳۹۸ (۱۵ تا ۱۶:۴۵)
- نقش تئاتر استان‌ها (کارشناسان: آرش دادگر، توحید معصومی، کامران شهلایی) – پنجشنبه ۱۹ اردیبهشت ماه ۱۳۹۸ (۱۶:۴۵ تا ۱۸:۳۰)
- داوری (کارشناسان: محمدرضا خاکی، فارس باقری، بهزاد آقاجمالی) – پنجشنبه ۱۹ اردیبهشت ماه ۱۳۹۸ (۱۸:۳۰ تا ۲۰:۱۵)
- ساختار اجرایی و هنری (کارشناسان: بهروز غریب‌پور، حسین پارسایی، ناصر حبیبیان) – جمعه ۲۰ اردیبهشت ماه ۱۳۹۸ – (۱۵ تا ۱۶:۴۵)
- فعالیت‌های بین‌الملل (کارشناسان: قطب‌الدین صادقی، محمدرضا علی‌اکبری، آرش عباسی) – جمعه ۲۰ اردیبهشت ماه ۱۳۹۸ (۱۶:۴۵ تا ۱۸:۳۰)
- چشم‌انداز جشنواره براساسِ الگوها و نمونه‌های جهانی (کارشناسان: مهدی مشهور، علی شمس، اصغر نوری) – جمعه ۲۰ اردیبهشت ماه ۱۳۹۸ (۱۸:۳۰ تا ۲۰:۱۵)
هر کارشناس در دو نوبت ۱۰ دقیقه‌ای نظرات خود را درباره عنوان تعیین شده ارائه خواهد داد (۲۰ دقیقه) و برای هر نشست سه کارشناس صحبت خواهند کرد (۶۰ دقیقه) و پس از آن به مدت ۴۵ دقیقه، بحث آزاد و تبادل نظر مابین گروه سخنرانان و حاضران درباره‌ هر عنوان و نشست شکل خواهد گرفت. (در مجموع ۱۰۵ دقیقه برای هر نشست و عنوان).
همچنین در روز شنبه ۲۱ اردیبهشت ماه ۱۳۹۸ از ساعت ۱۷ تا ۱۹ گفت‌وگو و تبادل نظر با رییس و دبیر سی و هشتمین جشنواره بین‌المللی تئاتر فجر (شهرام کرمی و نادر برهانی‌مرند) برگزار خواهد شد و علاقه‌مندان، کارشناسان، اصحاب مطبوعات و هنرمندان می‌توانند سوالات و بحث‌های کارشناسی خود را بی‌واسطه مطرح کنند.
نشست «آسیب‌شناسی جشنواره‌ بین‌المللی تئاتر فجر» به دبیری مهرداد رایانی‌مخصوص و مدیریت اجرایی میلاد نیک‌آبادی به مدت سه روز در تالار مشاهیر مجموعه‌ تئاتر شهر برگزار می‌شود.
انتهای پیام


