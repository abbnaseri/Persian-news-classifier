نمایشنامه‌خوانی به بهانه‌ی سالروز حمله ناو آمریکایی 
 نمایشنامه  "اتاق ۱۲۱۶" براساس متنی از کیوان صباغ و به کارگردانی علی برجی درتماشاخانه سرو نمایشنامه‌خوانی خواهد شد.
به گزارش ایسنا به نقل از روابط عمومی انجمن تئاترانقلاب و دفاع مقدس، این نمایشنامه خوانی که در سالروز واقعه خونین حمله ناو آمریکایی وینسنس به هواپیمای مسافربری ۶۵۵ ایران ایر اجرا خواهد شد، ادای دینی ازسوی هنرمندان تئاترمقاومت کشور به شهدای این واقعه و محکوم نمودن این فاجعه تروریستی از سوی ایالات متحده امریکا می‌باشد.
علی برجی کارگردانی این نمایشنامه خوانی رابرعهده دارد و الهام هادیان، داوود شمس، مریم کوچک خانی، بهارک توسلی و علی برجی نقش خوانان این نمایشنامه خوانی هستند.
این نمایشنامه خوانی از روز چهارشنبه ۱۲ تیرماه مصادف با سالروز این حمله تروریستی به مدت ۳ روز تا ۱۴ تیرماه ازساعت ۱۸ در تماشاخانه سرو انجمن تئاترانقلاب و دفاع مقدس اجرا خواهد شد.
تماشاخانه سرو انجمن تئاتر انقلاب و دفاع مقدس به عنوان مرکز تخصصی نمایش‌های ارزشی با مضامین انقلاب اسلامی، دفاع مقدس و مقاومت، با ظرفیت ۱۵۰ نفر در خیابان آیت الله طالقانی، نرسیده به تقاطع خیابان شهید مفتح، جنب ایستگاه مترو طالقانی قرار دارد.
انتهای پیام

