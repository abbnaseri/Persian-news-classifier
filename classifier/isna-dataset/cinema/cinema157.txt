اسامی فیلم‌های راه یافته به بخش "محله" جشنواره فیلم شهر 
اسامی فیلم‌های راه‌یافته به بخش «محله» هفتمین جشنواره بین‌المللی فیلم شهر اعلام شد.
به گزارش ایسنا به نقل از ستاد خبری هفتمین جشنواره بین‌المللی فیلم شهر، از سوی شبنم قلی خانی، هادی مقدم‌دوست و داریوش یاری، اعضای هیأت انتخاب بخش فیلم‌های محله، ۲۰ اثر در این بخش انتخاب شد.
بر اساس این گزارش، اسامی فیلم‌های این بخش به شرح زیر است:
«کجارو می‌بینی؟!» ساخته نورایمان مشایخی، «پاکبان» ساخته صدیقه حاجوی، «قونقا» ساخته یعقوب جدیری تقدیسی، «لازم نیست منتظر بمانید» ساخته آرزو باغ شیخی، «آشپزی در حضور دیگران، ببخشید کودکان» ساخته علی عرفان فرهادی، «اینجا به تمام آزادی‌ام فکر می‌کنم» و «ناپیدا» ساخته محمد حسنی، «جدایی» و «من اگرجای پدرم بودم» ساخته اکبردره‌بالایی و «انتخاب» ساخته ایمان محمودی.
همچنین فیلم‌های «گام‌های استوار» ساخته علی ترابی‌پور، «روزی دهنده» ساخته رسول خلیل ارجمندی، «پاکی» ساخته رسپینا پیوند، «باران باش» ساخته شاهد پیوند، «خداحافظی» و «هانیه» ساخته مهدی شاهسواری، «زنان مریخی مردان ونوسی» ساخته محیا ساعدی، «کربلای تو همینجاست» ساخته مسعود حق‌دوست، «همسایه سنگ و آب» ساخته محمد حاتمی و «در شهر» ساخته آرش محمدزاده از دیگر فیلم‌های انتخاب شده در این بخش هستند.
هفتمین جشنواره بین‌المللی فیلم شهر ۲۶ تا ۳۱ تیرماه سال جاری توسط موسسه تصویر شهر و به دبیری هاشم میرزاخانی در پردیس سینمایی ملت برگزار می‌شود.
انتهای پیام
