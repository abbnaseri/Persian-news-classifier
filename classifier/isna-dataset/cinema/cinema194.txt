جدیدترین فیلم‌های که مجوز خانگی گرفتند
شورای صدور پروانه نمایش خانگی با عرضه هفت عنوان فیلم سینمایی ایرانی موافقت کرد.
به گزارش ایسنا به نقل از روابط عمومی سازمان امور سینمایی و سمعی بصری، در جلسات اخیر شورای پروانه نمایش خانگی، برای فیلم های سینمایی ایرانی « ترانه» به تهیه کنندگی و کارگردانی مهدی صباغ زاده طوسی، «مارموز» به تهیه کنندگی جواد نوروز بیگی و کارگردانی کمال تبریزی، «آستیگمات» به تهیه کنندگی و کارگردانی مجید رضا مصطفوی، «شعله ور» به تهیه کنندگی محمد رضا شفیعی و کارگردانی حمید نعمت الله، «شکلاتی» به تهیه‌کنندگی ایرج محمدی روزبهانی و کارگردانی سهیل موفق، «امین و اکوان» به تهیه کنندگی و کارگردانی مریم رضوی و « آهوی پیشونی سفید ۲» به تهیه کنندگی و کارگردانی سید جواد هاشمی پروانه نمایش خانگی صادر شد.
همچنین با عرضه قسمت‌های جدید سریال‌های «نهنگ آبی»، «هیولا» و «رالی» موافقت شد.
انتهای پیام
