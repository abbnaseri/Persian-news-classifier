از اعلام جدیدترین مجوزهای فیلم‌سازی تا صدور پروانه‌های شبکه نمایش‌ خانگی 
شورای صدور پروانه ساخت آثار غیر سینمایی با ساخت 13عنوان فیلم نامه موافقت کرد.
به گزارش ایسنا به نقل از روابط عمومی سازمان امور سینمایی و سمعی بصری، در جلسات اخیر شورای پروانه ساخت آثار غیر سینمایی که با حضور اکثریت اعضاء برگزار شد، برای فیلمنامه‌های بلند داستانی «مرز سرخ» به تهیه کنندگی و کارگردانی مهران مهدویان، مستند «مسابقه» به تهیه کنندگی و کارگردانی منیژه حکمت، فیلم کوتاه «تاول» به تهیه کنندگی اصغر نصیری و کارگردانی حمید سلیمانی، فیلم کوتاه «سرباز» به تهیه کنندگی دانشگاه سوره و کارگردانی جواد خورشا، مستند «مسجد جامع شهر رم» به تهیه کنندگی علی اکبر فاتحی پیکانی و کارگردانی جهانگیر الماسی، مستند «گسترش زبان فارسی» به تهیه کنندگی علی اکبر فاتحی پیکانی و کارگردانی جهانگیر الماسی، فیلم کوتاه «برجک ۷» به تهیه کنندگی حسین برزگر آزاد گله و کارگردانی امیر حاتمی، مستند «قصری با دیوارهای قرمز» به تهیه کنندگی و کارگردانی عباس رزیجی، فیلم کوتاه «آخر وقت» به تهیه کنندگی حسین برزگر آزاد گله و کارگردانی هادی برزگر، مستند «گل کوچک» به تهیه کنندگی بهتاش صناعی‌ها و کارگردانی امیر زوینی، مستند «آزمون سراسری» به تهیه کنندگی و کارگردانی امیر پارسا آرا، فیلم کوتاه «همین که گوش بدی کافیه» به تهیه کنندگی و کارگردانی اسرافیل شیرازی و فیلم کوتاه «اقتصاد کوچک» به تهیه کنندگی و کارگردانی شاهرخ فائض پروانه ساخت آثار غیر سینمایی صادر گردید.
همچنین در جلسه شورای پروانه نمایش خانگی با نمایش قسمت جدید سریال نهنگ آبی موافقت شد و همچنین برای فیلم سینمایی ایرانی «کبریت سوخته» به تهیه کنندگی امیر حسین شریفی و کارگردانی کاظم معصومی پروانه نمایش خانگی صادر شد.
انتهای پیام

