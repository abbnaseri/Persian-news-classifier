«نهنگ سفید» انیمیشن شد
امیر مهران از جزییات ساخت انیمیشن جدید خود با نام «نهنگ سفید» خبر داد.
امیر مهران در گفت‌وگو با ایسنا، درباره فعالیت‌های اخیر خود گفت: در حال حاضر مشغول ساخت انیمیشن کوتاهی با نام «نهنگ سفید» با همکاری و به تهیه‌کنندگی مرکز گسترش سینمای مستند و تجربی هستم.
او افزود: ساخت «نهنگ سفید» را از اواسط سال گذشته شروع کردیم و برآوردمان بر این است که تا اواسط امسال، شهریور و مهر، آماده شود.
این انیمیشن ساز درباره موضوع «نهنگ سفید» توضیح داد: این انیمیشن هشت دقیقه‌ای درباره یک مردی است که با گذشت سال‌ها از جنگ، هنوز در فضای جنگ است و در جست‌وجوی اجساد دوستانش است که در یک موقعیتی آن‌ها را از دست داده و هیچ وقت آن‌ها را پیدا نکرده است.
عوامل این انیمیشن عبارتند از: نویسنده و کارگردان: امیر مهران، طراحی شخصیت: ابوالفضل برومندی، طراحی فضا و پس‌زمینه: نعیم آزاد، متحرک‌سازی: جلال نعیمی، استوری بورد: عمار قنبرزاده، تهیه کننده: امیر مهران. مرکز گسترش سینمای مستند و تجربی.





انتهای پیام
