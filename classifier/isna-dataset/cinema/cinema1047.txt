وعده‌ی سینماگران جمعه مقابل سینما آزادی برای کمک به سیل‌زدگان
خانه سینما از هنرمندان و مردم برای کمک به سیل‌زدگان کشور دعوت کرد.
همایون اسعدیان - رئیس هیأت مدیره خانه سینما - دراین باره به ایسنا گفت: خانه سینما با همراهی جمعیت هلال احمر ایران و شهرداری تهران برای جمع‌آوری کمک‌های مردمی اقدام می‌کند.
به گفته وی خانه سینما برای جمع‌آوری کمک‌ها به سیل‌زدگان از ساعت ۱۴ تا ۲۲ روز جمعه ۲۳ فروردین‌ماه در مقابل سینما آزادی تهران حضور دارند و بر اساس همین فراخوان از هنرمندان و مردم هم دعوت به حضور و همراهی می‌کند.

انتهای پیام
