فهرست بازیگران نمایش «مرغ دریایی من» کامل شد
نمایش «مرغ دریایی من» تولید تازه کمپانی تئاتر امید ایران بازیگران خود را شناخت.
به گزارش ایسنا، با انتخاب شدن "امیرحسین فتحی" در نقش «ترپلف»، فهرست بازیگران «مرغ دریایی من» کامل شد.  آخرین حضور " امیرحسین فتحی" در صحنه تئاتر، به بازی در نمایش «بینوایان» به کارگردانی حسین پارسایی باز می گردد. فتحی پیش از این در نمایش‌های "بالابرغذا" و "رئال مادرید ١١ بارسلونا ١" به ایفای نقش پرداخته است.  در این اثر نمایشی یازده بازیگر به ایفای نقش می‌پردازند که اسامی آنها به شرح زیر اعلام می گردد.  شبنم مقدمی، امیرحسین فتحی، زهرا بهروزمنش، رضا داودوندی، پانته آ قدیریان، وحید رزاقی، آرمیتا فروزنده، محمد مسگری، محیا صدرزاده، محمد حبیبی، بهزاد خلج از جمله بازیگرانی هستند که در نمایش «مرغ دریایی من» بروی صحنه خواهند رفت.  به گزارش روابط عمومی نمایش، کیومرث مرادی نمایش‌نامه «مرغ دریایی من» را که بر اساس نمایشنامه «مرغ دریایی» اثر آنتوان چخوف به نگارش در آورده، پس از ۶ ماه تمرین در مردادماه ۹۸ در تماشاخانه ایرانشهر بروی صحنه می برد.  زمان پیش فروش بلیت نمایش «مرغ دریایی من» به زودی اعلام می‌شود.  عکس خبر از پریچهر ژیان است.


انتهای پیام


