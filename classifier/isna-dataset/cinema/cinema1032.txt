10 روز تا پایان «هدیه سالگرد ازدواج»
نمایش «هدیه جشن سالگرد» نوشته افشین هاشمی تا 10 روز دیگر میزبان تماشاگران خود خواهد بود.
به گزارش ایسنا، نمایش «هدیه جشن سالگرد» همراه با اجرای زنده الکترونیک موزیک از ششم فروردین ماه در تئاتر مستقل تهران روی صحنه رفته و اجرایش ۱۰ روز دیگر به پایان می‌رسد.
این نمایش به نویسندگی افشین هاشمی و کارگردانی مجید فرهاد تولید شده که مهدی کوشکی و بهناز شمشیری در آن بازی می‌کنند.
در خلاصه داستان «هدیه جشن سالگرد» آمده است: امشب جشن سالگرد ازدواج منه، همتون دعوتید، فقط به صرف شام...
الکترونیک موزیک از سبک‌های مختلف موسیقی الکترونیک و گاهی از ترکیب با فولک ایرانی بهره گرفته که با ویژوآل غالباً انتزاعی همراه است.
دیگر عوامل این نمایش عبارتند از: تهیه کننده: نوید تندرو، بازیگران: مهدی کوشکی و بهناز شمشیری، مدیر تولید: میلاد نصرالهی، طراح لباس: زهره کاظمی، طراح صحنه: حامد اصلانی، دستیار کارگردان: پانته‌آ احمدخان، منشی صحنه: مرضیه دهقان، دستیار تولید: شبنم محمدپور، دستیار لباس: شکیلا یزدی، مدیر صحنه: پژمان سرمایه خواه، موسیقی: نیما مرادی، تدارکات: محمدرضا فرشاد، طراح گرافیک و ساخت تیزر: بهرام رامه، مدیر روابط عمومی و تبلیغات: علی ژیان، تبلیغات مجازی: گروه جارچی و… گروه الکترونیک موزیک عبارتند از: موسیقی: وحید قادری، ویژوآل: راضیه کوشکی.
این نمایش ۶۰ دقیقه‌ای در دو نوبت ۱۸ و ۱۹ در تئاتر مستقل تهران روی صحنه می‌رود.
همچنین از ۲۰ فروردین اجرای نمایش «سیزده» به کارگردانی مهدی کوشکی در تئاتر مستقل تهران آغاز می‌شود.
انتهای پیام
