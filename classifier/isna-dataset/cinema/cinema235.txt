معرفی برگزیدگان پروژه جامع ملی چهارفصل تئاتر ایران
برگزیدگان  فصل دوم از دور نوین پروژه‌ جامع ملی چهارفصل تئاتر ایران معرفی شدند.
به گزارش ایسنا، ایوب آقاخانی، مدیر دفتر مطالعات و پژوهش‌های حوزه هنری و طراح و مدیر پروژه‌ی جامع ملی چهارفصل تئاتر ایران، تجمیع آرای اعضای هیئت‌علمی فصل دوم از دور نوین پروژه‌، شامل  فرهاد امینی، کوروش نریمانی، و سیروس همتی، ۸ طرح از ۷ استان کشور را به شرح زیر به عنوان برگزیدگان این دور از پروژه اعلام کرد.
براین اساس «انجمن هیولاهای گمنام» نوشته‌ی مسعود احمدی از فارس، «پایان‌های خوش» نوشته‌ی سروش بهاری از مازندران، «حمام جنیان» نوشته‌ی احمد ملک‌نژاد از خراسان رضوی، «حیاط خلوت» نوشته‌ی سمان مدحی از قزوین، «رسوایی‌ها» نوشته‌ی مصطفی جعفری‌جوزانی از اصفهان، «قصه‌ی ننه‌شهرزاد قصه‌گو» نوشته‌ی عارف مهتاب از اردبیل، «مصائب مردی با سرنوشت وارونه» نوشته‌ی مهدی مددی از آذربایجان شرقی و «هچل» نوشته‌ی مهدی ایروانی از اصفهان برگزیده شده‌اند.
برگزیدگان تا پایان تیرماه ۱۳۹۸ نسخه‌های کامل شده‌ی نمایش‌نامه‌هایشان را به دفتر مطالعات و پژوهش‌های حوزه هنری به آدرس ایمیل a.aghakhani@hotmail.com ارسال کنند تا در صورت پذیرفته‌شدن آثار برای حضور در کارگاه‌های فصلی در تهران آماده شوند.
فصل دوم از دور نوین پروژه‌ی چهارفصل تئاتر ایران فصل چهاردهم از ابتدای فعالیت پروژه با عنوان نمایش‌نامه‌های کمدی آغاز به کار کرده است.
انتهای پیام
