یک پیشنهاد شورای صنفی نمایش یه پخش‌کننده‌ها
شورای صنفی نمایش پیشنهاد کرد تا هر دفتر پخش در طول سال، بیش از دو فیلم در یک سرگروه اگران نکند.
غلامرضا فرجی _ سخنگوی شورای صنفی نمایش _ با اعلام این مطلب درباره مصوبات جلسه ۱۲ خردادماه این شورا به ایسنا گفت: طبق آئین‌نامه سقف تعداد هفته‌های اکران فیلم‌های نوروزی، بجز فیلم کودک خاتمه یافته و این فیلم‌ها تعویض می‌شوند و نمایش آن‌ها فقط در پردیس‌های سینمایی ادامه خواهد داشت.
او با اشاره به اینکه شورا پیشنهاد و مقرر نموده که در سال هر دفتر پخش نمی‌تواند پیش از دو فیلم در یک سرگروه اکران کند، افزود: قرارداد فیلم «قصرشیرین» به کارگردانی رضا میرکریمی در سرگروه آزادی برای نمایش بعد از فیلم «ما همه باهم هستیم» و «کار کثیف» خسرو معصومی در گروه فرهنگ بعد از «دختر شیطان» و نیز فیلم «ایده اصلی» آزیتا موگویی بعد از «شبی که ماه کامل شد» به ثبت رسید.
وی اضافه کرد: از چهارشنبه ۱۵ خرداد هم فیلم‌های «ما همه با هم هستیم» کمال تبریزی، «شبی که ماه کامل شد» نرگس آبیار، «دختر شیطان» علی عطشانی و «سرخپوست» نیما جاویدی به ترتیب در سرگروهای آزادی، استقلال، فرهنگ و آستارا اکران می‌شوند.
انتهای پیام
