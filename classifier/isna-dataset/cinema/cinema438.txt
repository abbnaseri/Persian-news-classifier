«هملت، شاهزاده اندوه» در راه است 
تیزر نمایش «هملت، شاهزاده اندوه» به کارگردانی محمد عاقبتی و بازی افشین هاشمی که قرار است از چهارشنبه ۸ خرداد در تماشاخانه سپند روی صحنه برود، منتشر شد.
به گزارش ایسنا، نمایش «هملت، شاهزاده اندوه» نوشته محمد چرمشیر بازخوانی «هملت» ویلیام شکسپیر است که با کارگردانی محمد عاقبتی و بازی افشین هاشمی از ۸ تا ۱۳ خرداد، ساعت ۲۱ در سالن شماره ۲ تماشاخانه سپند به صحنه می‌رود.
تیزر نمایش «هملت، شاهزاده اندوه» که توسط مهدی جواهریان ساخته شده، در آستانه آغاز اجرای این اثر منتشر شد.
اجرای کوتاه مدت «هملت، شاهزاده اندوه» پایانی بر اجراهای این اثر نمایشی که اولین بار ۱۰ سال پیش در فستیوال «مونولیو» روی صحنه رفت و پس از آن اجراهای متعددی در داخل و خارج از کشور داشت، خواهد بود.
فروش بلیت این اثر نمایشی توسط سامانه تیوال انجام می‌شود.
در ادامه می‌توانید تیزر این نمایش را ببینید:


مرورگر شما از ویدئو پشتیبانی نمی‌کند.
   فایل آن‌را از اینجا دانلود کنید: 
  video/mp4
 ‌

انتهای پیام
