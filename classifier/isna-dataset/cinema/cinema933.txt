انتشار پوستر فیلم جدید داودنژاد برای رونمایی در جشنواره جهانی فجر  
پوستر خارجی آخرین ساخته علیرضا داودنژاد که در بخش مسابقه جشنواره جهانی منتشر شد.
به گزارش ایسنا به نقل از مشاور رسانه‌ای فیلم، پوستر انگلیسی فیلم سینمایی «مصائب شیرین٢» ساخته علیرضا داودنژاد در آستانه اکران در جشنواره جهانی فیلم فجر با طراحی محمدحسین هوشمندی رونمایی شد.
«مصائب شیرین٢» در بخش مسابقه (سینمای سعادت) جشنواره جهانی فجر به عنوان فیلم افتتاحیه حضور دارد.
همچنین اولین اکران این فیلم در سینما فلسطین، پنجشنبه ٢٩ فروردین، سانس ۱۹:۴۵ است.
رضا داودنژاد، ترلان پروانه، مونا داودنژاد، زهرا داودنژاد، علی داودنژاد، همایون کاظمی، سارا لوئیز کاظمی با حضور محمدرضا داودنژاد، بازیگران «مصائب شیرین٢» هستند.
سایر عوامل فیلم عبارتند از: نویسنده، کارگردان و تهیه کننده: علیرضا داودنژاد- تدوین: مصطفی خرقه پوش- فیلمبرداران انگلستان: علی شهسواری، محمود کوشا- فیلمبرداران ایران: عباس رحیمی-رضا رشیدی فر- امیر علی واجد سمیعی-آهنگساز: یحیی سپهری شکیب- طراحی و ترکیب صدا: علیرضا علویان- صداگذار: منصوره اسماعیلی - صدابردار ایران: میرشجاع گراکویی- صدابردار انگلستان: آروین صحافها-مشاور رسانه‌ای: نگین موسوی - سرمایه گذاران: مهرداد سلیمی- محمدرضا تخت کشیان- بنیاد سینمایی فارابی-علیرضا داودنژاد و محصول شرکت سینمایی خط و موج، پخش: فیلمیران
در خلاصه داستان آمده است: دختری برای تولد ۱۸ سالگی خود، پدر و مادر را به جایی ناآشنا دعوت می‌کند. پدر و مادر برای رسیدن به آنجا سفری را از منچستر به لندن آغاز می‌کنند. در این سفر آنها زندگی گذشته خود را مرور می‌کنند تا به آنچه موجب فاصله گرفتن فرزند از آنها و برگزاری جداگانهٔ جشن تولد شده پی ببرند.
داودنژاد قصد داشت این فیلم را بهمن‌ماه در جشنواره ملی فجر رونمایی کند اما به دلیل تأخیر در فرستادن نسخه نهایی و ناهماهنگی‌هایی که بین دست‌اندرکاران فیلم فجر و این کارگردان پیش آمد، این اتفاق نیفتاد که البته منجر به گلایه‌ی علیرضا داودنژاد هم شد.

انتهای پیام
