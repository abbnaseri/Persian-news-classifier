مستند «امتحان» آماده نمایش شد
مستند سینمایی «امتحان» که روایتی از مواجهه امام خمینی (ره) و آیت الله خامنه‌ای بر سر تعیین نخست وزیر است، پس از ۲ سال آماده نمایش شد.
به گزارش ایسنا به نقل از روابط عمومی خانه مستند، مستند سینمایی «امتحان» به کارگردانی سجاد ریاحی و تهیه‌کنندگی خانه مستند انقلاب اسلامی، آماده نمایش شد.
این مستند ۶۰ دقیقه‌ای داستان مواجهه امام خمینی (ره) و مقام معظم رهبری در دوران ریاست جمهوریِ آیت الله خامنه‌ای بر سر تعیین نخست‌وزیر است.
تولید مستند سینمایی «امتحان» از سال ۹۶ آغاز شده بود و پس از پشت سر گذاشتن مراحل تولید، به تازگی آماده نمایش شده است.
بنابر این گزارش، نویسنده و کارگردان مستند سینمایی «امتحان» سجاد ریاحی است و ناصر طهماسب این مستند را روایت می‌کند.
انتهای پیام
