خبرهایی از نمایش‌های «تئاتر مستقل»
نمایش‌های «مادر» و «پدر» در حالی اجراهای خود را در تئاتر مستقل تهران آغاز کردند که نمایش «سیزیف» نیز همچنان با استقبال تماشاگران به صحنه می‌رود.


به گزارش ایسنا به نقل از روابط عمومی تئاتر مستقل تهران، اجرای دو نمایش «پدر» و «مادر» به کارگردانیِ رضا احمدی و نقش‌آفرینیِ مسعود کرامتی، مهدی پاکدل، نسرین نصرتی، آرش تبریزی، سارا امیدوار و ندا اسدی از روز گذشته در تئاتر مستقل شروع شد.
این نمایش‌ها بر اساس نمایشنامه‌های «پدر» و «مادر» نوشته فلوریان زلر خلق شدند که به صورت هر یک شب در میان روی صحنه می‌روند. نمایش «پدر» در مدت زمان هفتادوپنج دقیقه و شب بعد نمایش «مادر» به مدت زمان هشتاد دقیقه اجرا می‌شوند. ترجمه نمایشنامۀ «پدر» برعهده حمیدرضا امان پورقرائی و مریم حیدری بوده، همچنین تینوش نظم‌جو نمایشنامه «مادر» را برای فارسی زبانان ترجمه کرده است.
دیگر عوامل نمایش عبارت‌اند از: دستیار کارگردان و برنامه‌ریز، کامران اقتداری؛ طراح صحنه، میثم نویریان؛ طراح لباس، مژگان عیوضی؛ طراح نور، رضا خضرایی؛ منشی صحنه، الهه غلام‌زاده؛ طراح گریم، سارا بلبلی؛ مجری گریم، فرناز افشار؛ عکاس، رضا جاویدی؛ مدیر صحنه، محمدحسین درباغی فرد؛ دستیار صحنه، مهسا اسماعیل‌زاده؛ طراح پوستر و بروشور، سینا افشار؛ طراح مالتی‌مدیا، کیومرث صمدی‌طاری؛ طراح صدا، عرفان خاتونی‌مقدم؛ مدیر تدارکات، محمدامین رزمگیر و روابط عمومی، ندا کاوندی و مهران عشریه.
فروش بلیت دو نمایش نیز در سامانه‌های جداگانه انجام می‌شود، بر این اساس علاقه‌مندان می‌توانند بلیت نمایش «پدر» را از سامانه فروش ایران کنسرت و بلیت‌های نمایش «مادر» را از سامانه tik8 خریداری کنند.
طی روزهای اخیر همچنین نمایش «سیزیف» به کاردانی محمد برهمنی در سالن مستقل تهران به صحنه رفته که گفته می‌شود در میان استقبال تماشاگران به اجراهای خود ادامه می‌دهد.
نمایش «سیزیف» براساس افسانه‌ای به همین نام توسط محمدصادق گلچین عارفی نوشته شده و با ایفای نقش مهدخت مولایی، اسماعیل گرجی بر صحنه جان گرفته است. سال‌ها پیش آلبر کامو، نویسنده و روشنفکر شهیر فرانسوی مقاله‌ای درباره این شخصیت نوشت که عده‌ای آن را الهام بخش شکل‌گیری جریان ادبی ابزورد قلمداد می‌کنند. عبارتی که بعدها در کتابی نوشته مارتین اسلین به کار رفت و در میان اهالی هنر جریان مستقلی بنا نهاد.
سیزیف در اساطیر یونان بخاطر فاش کردن راز خدایگان محکوم شد تا تخته سنگی را به دوش گرفته و تا قله یک کوه حمل کند، اما همین که به قله می‌رسد، سنگ به پایین می‌غلتد و سیزیف باید دوباره این کار را انجام دهد.کامو می‌گوید پیروزی وی در آگاهی است.
تهیه کننده، نوید محمدزاده؛ مدیر پروژه، روح‌اله زندی‌فرد؛ مشاور کارگردان، محسن ابوالحسنی؛ دستیار کارگردان، مصطفی صابونی؛ دستیار تولید، محسن نجفی‌نیا؛ منشی صحنه، شهرزاد رحمانی؛ مدیر صحنه، مریم افشار؛ نقاش تبلیغات، مریم دیهول؛ عکاس، شاهین آزما، مریم دیهول؛ موسیقی، حانیه موسوی؛ طراح صحنه، محمد موسوی؛ طراح نور، رضا خضرایی؛ طراح لباس، هدی میرزایی؛ طراح پوستر و بروشور، فرانک ایرانی؛ طراح گریم، ساچلین مهدی‌لو؛ پوستر و بروشور، فرانک ایرانی با این نمایش همکاری می‌کنند.
علاقه‌مندان برای تهیه بلیت می‌توانند به سامانه فروش بلیت تیوال مراجعه کنند.
انتهای پیام 

