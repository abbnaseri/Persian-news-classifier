کارگاه فیلمنامه نویسی کارتی در هفته هنر انقلاب اسلامی
همزمان با گرامی داشت سالگرد شهادت مرتضی آوینی و هفته هنر انقلاب اسلامی سازمان جهاد دانشگاهی تهران کارگاه فیلمنامه نویسی کارتی را برگزار می‌کند.
به گزارش ایسنا، ثبت نام در این کارگاه برای عموم رایگان است و با حضور اساتید مجرب به موضوع فیلمنامه نویسی از ایده تا شروع نگارش می‌پردازد.
سازمان جهاد دانشگاهی تهران این کارگاه را با مشارکت حوزه هنری کودک و نوجوان برگزار می‌کند.
زمان برگزاری کارگاه فیلمنامه نویسی از ایده تا شروع نگارش دوشنبه ۲۶ فروردین ساعت ۱۴:۳۰ و محل آن باشگاه دانشگاه تهران به نشانی خیابان ۱۶ آذر جنب کلینیک پزشکی دانشگاه تهران است.  
بر اساس این گزارش، امسال برای نخستین‌بار در کشور و با مشارکت معاونت فرهنگی سازمان جهاد دانشگاهی دانشگاه تهران، هفته هنر انقلاب اسلامی از ۲۰ تا ۲۶ فروردین برگزار می‌شود. در این هفته برنامه‌های متنوعی در ۱۴ مکان برگزار می‌شود که از آن جمله می‌توان به برگزاری کارگاه فیلمنامه نویسی و تئاتر خیابانی اشاره کرد.
انتهای پیام
