افتتاحیه‌ی اکران بهاریه فیلم کوتاه با حضور بهمن فرمان‌آرا
 آیین رونمایی از پوستر و آنونس رسمی اکران بهاریه فیلم کوتاه روز یکشنبه مورخ 26 اسفند ماه، ساعت 18 در خانه هنرمندان ایران برگزار خواهد شد.
به گزارش ایسنا، در این مراسم بهمن فرمان آرا از پوستر رسمی این مجموعه رونمایی خواهد کرد.
اکران بهاریه گروه سینمایی هنر و تجربه متشکل از فیلم‌های: زونا (طوفان نهان قدرتی)، خوابگردها (پویا نبی)، سیندرلا (مهدی آقا جانی)، مانیکور (آرمان فیاض) و انیمیشن بدو رستم بدو (حسین ملایمی) از ششم فرودین ماه در تمام سینماهای هنر و تجربه آغاز می شود.
این آثار جز تولیدات چند سال اخیر در حوزه فیلم کوتاه و انیمیشن سینمای ایران هستند که در جشنواره‌های متعدد داخلی و بین المللی موفق به کسب جایزه شدند.
پوستر رسمی اکران بهاریه فیلم کوتاه توسط حمید رضا بیات طرحی و اجرا شده است.
انتهای پیام
