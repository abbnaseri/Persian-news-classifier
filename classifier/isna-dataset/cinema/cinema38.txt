اولین تصویر از معتمدآریا در فیلم «مجبوریم» + عکس
با به پایان رسیدن تدوین «مجبوریم» توسط هایده صفی یاری، محمد رضا دلپاک این فیلم تازه رضا درمیشیان را طراحی صدا می‌کند. 
به گزارش ایسنا، محمد رضا دلپاک تنها صداگذار ایرانی عضو آکادمی اسکار است که در کارنامه خود ده سیمرغ بلورین به همراه ده‌ها جایزه و تقدیر از فستیوال‌های مختلف را داراست.
«مجبوریم» پنجمین همکاری دلپاک با درمیشیان پس از صداگذاری فیلم‌های «بغض» ، «عصبانی نیستم!» ، «لانتوری» و فیلم به نمایش در نیامده «یواشکی» است.
تمام فیلمبرداری «مجبوریم» در نود جلسه در صد لوکیشن در تهران انجام شده که از این میان بخش عمده‌ای از آن در جنوب شهر تهران فیلمبرداری شده است اما همچون فیلم‌های گذشته درمیشیان از شمال شهر تا جنوب شهر را در برمی‌گیرد.
ژاله علو، فاطمه معتمدآریا، نگارجواهریان و پردیس احمدیه نسل‌های مختلف بازیگران زن این فیلم را تشکیل می‌دهند.
عبدالله اسکندری ( طراح گریم) ، نظام الدین کیایی (صدابردار)، آیین ایرانی (فیلم بردار)، گلناز گلشن ( طراح لباس) ، امیرحسین حداد ( طراح صحنه)، فواد بوربور (مدیر تولید) ، مینا سنگ سفیدی ( برنامه ریز ) و نوشین جعفری ( عکاس) از عواملی هستند که درمیشیان را در تولید فیلم همراهی کرده‌اند.
«مجبوریم» به سرمایه گذاری و تهیه‌کنندگی رضا درمیشیان تولید شده است.
بازیگران: فاطمه معتمدآریا ، بهمن فرمان آرا ، نگار جواهریان، پارسا پیروزفر، پردیس احمدیه، مجتبی پیرزاده ، بابک کریمی ، همایون ارشادی ، پریوش نظریه ، رضا بهبودی ، احمد حامد، مریم بوبانی، راموناه شاه، هوشنگ قوانلو ، مسیح کاظمی ، سپیده علی محمدی ، غزل شجاعی ، خورشید چراغی پور، مهدی نصرتی، رویا بختیاری، محمد رضا مالکی، محمد حیدری، نسیم جمشیدی، محسن خوئینی ها، حامد رحیمی نصر، حسین مسلمی، سیامک ادیب، یگانه ظرافتی ،  نازی خاتمی ، شراره رنجبر ، یاسمین پازوکی ، حسام زارع مقدم ، مهرناز کرباسچیان، حیدر طلوعی نیا ، سید داود مرتضوی ، سهیل قناعتی، فرهاد ریش سفیدی ، سعید اکبری ، علی بلوردی و... با حضور: ژاله علو
عکس پیوست خبر از نوشین جعفری


