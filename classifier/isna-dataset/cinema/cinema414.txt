نمایش «مغزهای کوچک زنگ زده» در جشنواره‌ی رومانی 
فیلم «مغزهای کوچک زنگ‌زده» به کارگردانی هومن سیدی در بخش "بدون محدویت" هجدهمین جشنواره فیلم ترانسیلوانیا در کشور رومانی به روی پرده می‌رود. 
به گزارش ایسنا، هجدهمین جشنواره فیلم ترانسلوانیا از تاریخ ۳۱ می تا ۹ ژوئن (۱۰ تا ۱۹ خرداد) در کشور رومانی برگزار می‌شود و در بخش "No Limit" (بدون محدویت) میزبان نمایش فیلم «مغزهای کوچگ زنگ زده» به کارگرانی هومن سیدی به نمایندگی از سینمای ایران است.
در این بخش فیلم‌هایی از کشورهای روسیه، چک، آلمان، ایسلند، سوئد، اتریش و مکزیک نیز حضور دارند.
«مغزهای کوچک زنگ‌زده» به تهیه‌کنندگی سعید سعدی با نقش آفرینی بازیگرانی چون نوید محمد زاده، فرید سجادی حسینی و فرهاد اصلانی با حضور نازنین بیاتی با معرفی نوید پور فرج، مرجان اتفاقیان، هامون سیدی، از جمله آثار به نمایش درآمده در سی‌و ششمین جشنواره فیلم فجر بود که توانست سیمرغ بلورین بهترین فیلم از نگاه تماشاگران را به دست آورد.
در خلاصه داستان «مغزهای کوچک زنگ زده» آمده است که «میگن اگه چوپان نباشه گوسفندها تلف میشن، یا گم میشن یا گرگ بهشون میزنه یا از گرسنگی میمیرن، چون مغز ندارن. هرکی که مغز نداره به چوپان احتیاج داره، یه چوپان دلسوز… چوپان حکم پدر گوسفندها رو داره، آدم بدون پدر هیچی نیست. این چوپانه ما همه گوسفنداشیم، اون به ما میگه کِی بریم، کجا بریم، چی کار کنیم، کِی بشینیم، کِی پاشیم، کِی بمیریم…»
جشنواره فیلم ترانسیلوانیا به عنوان یکی از معتبرترین جشنواره‌های سینمایی شرق اروپا، سال گذشته نیز میزبان فیلم سینمایی «ائو» (خانه) به کارگردانی و تهیه‌کنندگی اصغر یوسفی‌نژاد و «هجوم» به کارگردانی شهرام مکری در بخش غیررقابتی بود.
انتهای پیام

