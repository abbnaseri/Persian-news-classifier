نمایش آثاری از سینمای امروز ژاپن در تهران
اثاری از سینمای امروز ژاپن در رویدادی مشترک به همین نام و به مناسبت نود امین سالگرد ارتباط دیپلماتیک ایران و ژاپن، به همت بنیاد سینمایی فارابی و بنیاد ژاپن در سالن زنده یاد عباس کیارستمی نمایش داده می‌شود.
به گزارش ایسنا به نقل از روابط عمومی بنیاد سینمایی فارابی، سالن زنده یاد عباس کیارستمی در روزهای ۷ تا ۹ اسفند میزبان چهار اثر از سینمای ژاپن خواهد بود.
بر اساس برنامه، عصر روز سه شنبه ۷ اسفند، فیلم «صدای استاد او» به کارگردانی هیرو یوکی ایتایا، چهارشنبه ۸ اسفند، فیلم «اوشین» به کارگردانی شین توگاشی و پنجشنبه ۹ اسفند، فیلم‌های «رادولف گربه سیاه» به کارگردانی کُنی هیکو یویاما و «گربه سامورایی» به کارگردانی یوشیتا یاماگوچی نمایش داده می‌شود.
اختتامیه این رویداد مشترک ظهر جمعه ۱۰ اسفند، با نمایش فیلم «پاپ این کیو» به کارگردانی میاهارا نااوکی و فیلم «تو» به کارگردانی ماکوتو شین کای در سفارت ژاپن خواهد بود.
همچنین روز چهارشنبه ۹ اسفند فیلم «اوشین» با حضور دکتر حمیدرضا مدقق و رضا درستکار از منتقدان و کارشناسان سینمایی مورد نقد و ارزیابی قرار می‌گیرد.
انتهای پیام 
