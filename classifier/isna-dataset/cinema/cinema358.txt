/ در سینما و تئاتر چه خبر است؟/
نمایش «روباه» در پردیس تئاتر شهرزاد، ساخت فیلم کوتاه "خداحافظ المپیک"، معرفی اعضای هیات انتخاب فیلم‌های ویدیویی جشنواره‌ی شهر، معرفی اعضای جدید هیات مدیره انجمن فیلم کوتاه و... از جمله خبرهای سینما و تئاتر است.
مجتبی پوربخش مجری وتهیه کننده شبکه ورزش، ساخت فیلم کوتاه "خداحافظ المپیک" را  در یکی از شهرهای شمالی ایران آغاز کرد.
به گزارش ایسنا به نقل از روابط عمومی پروژه،  اولین ساخته مجتبی پوربخش در ژانر ورزش را با نام "خدا حافظ المپیک" به تهیه کنندگی و کارگردانی خود او در مرداب انزلی کلید خورد.
این فیلم داستان یک دختر قایقران است که در مسیر رسیدن به المپیک ‌با چالش‌های فراوانی مواجه می‌شود و....
رامین راستاد، فرج اله گلسفیدی ، هومن جوادی، مهری آل اقا، طاهره عموزاده، اصغر سندوسی ، مرتضی قدیری، جابر وثوق، علیرضا شهرستانی، مریم جهانی و .. بازیگران این فیلم کوتاه هستند.
دیگر عوامل "خداحافظ المپیک" عبارتند از:  نویسنده: بهنام بروجردی، مدیر تصویربرداری:  مجید گلسفیدی، صدا بردار: میثم معتمدی، طراح گریم: مهدی صیاد، آهنگساز: بابک زرین، مدیر تولید: علی حیدریان، منشی صحنه: مسعود صحبتی،عکاس حمید خیراندیش، روابط عمومی: مینا آتشی.
این فیلم برای شرکت در جشنواره فیلمهای ورزشی ‌‎آماده می‌شود.
روباه در تئاتر شهرزاد
نمایش «روباه» به تهیه کنندگی و کارگردانی معصومه خزایی به زودی در پردیس تئاتر شهرزاد روی صحنه می رود.
به گزارش روابط‌عمومی گروه، «روباه» به نویسندگی شهرام سلطانی و کارگردانی معصومه خزایی با مضمونی اجتماعی؛ داستان اتفاقی عجیب در یک خوابگاه دخترانه است.
در خلاصه‌داستان نمایش آمده: "اتفاقی می افتد و پرده از اسرار بر می دارد …".
به زودی بازیگران و سایر عوامل این نمایش معرفی خواهند شد.
گفتنی است نمایش قبلی معصومه خزایی با نام «مزون» سال گڋشته در سالن شماره ۳ پردیس تئاتر شهرزاد روی صحنه رفت.

اطیابی، جعفری و حبشی اعضای هیات انتخاب فیلم های ویدیویی جشنواره شهر
مسعود اطیابی، مهدی جعفری و بهمن حبشی به عنوان اعضای هیات انتخاب فیلم های ویدئویی هفتمین جشنواره بین المللی فیلم شهر معرفی شدند.
به گزارش ستاد خبری هفتمین جشنواره بین المللی فیلم شهر، هیاتی متشکل از مسعود اطیابی، مهدی جعفری و بهمن حبشی با حکم هاشم میرزاخانی دبیر این دوره از جشنواره، کار ارزیابی و انتخاب آثار ویدئویی رسیده به دبیرخانه این رویداد هنری را برعهده دارند.
هفتمین جشنواره بین المللی فیلم شهر توسط موسسه تصویر شهر و به دبیری هاشم میرزاخانی از ۲۶ الی ۳۱ تیرماه سال جاری در شهر تهران و در پردیس سینما گالری ملت برگزار می شود.

اکران فیلم سامورایی در برلین برای کودکان کار و زنان و دختران آسیب دیده
فیلم سینمایی سامورایی در برلین به کارگردانی مهدی نادری برای کودکان کار و زنان و دختران آسیب دیده به نمایش درآمد.
به گزارش روابط عمومی فیلم ،طی مراسم ویژه‌ای در موزه سینما و با همکاری کمیته فرهنگی شورای اسلامی شهر تهران ومحمد جواد حق‌شناس رئیس کمیته ،شهرداری منطقه یک،موزه سینما،جمعیت طلوع بی نشان ها،انجمن احیاء،خیریه ملائک و با حضور کارگردان و بازیگران فیلم ،فیلم سینمایی سامورای در برلین برای جمعی از  کودکان کار و دختران و بانوان آسیب دیده اجتماعی در موزه سینما به نمایش در آمد.
پیش از نمایش این فیلم مهدی نادری کارگردان  با ابراز خوشحالی از حضور در این مراسم گفت :خوشحالم که این فیلم برای گروهی به نمایش در میاد که تعدادی از آنها تا امروز سینما نرفته‌اند و امیدوارم که اولین تجربه برای شما خوشایند باشد.
وی ادامه داد : سعی می کنیم که ارتباط خود را با اعضای  انجمن‌های که در حوزه اجتماعی و آسیبهای اجتماعی فعالیت می‌کنند ادامه بدهیم زیرا معتقدیم که این کودکان استعدادهای زیادی دارند و سینما و تئاتر و اصولا هنر راه مناسبی برای تربیت نسل آینده و تبدیل بزه اجتماعی به فرصت طلائی است.   
محمد جواد حق شناس نیز با تشکر از سازندگان فیلم سامورایی در برلین تاکید کرد که این اکران اولین بار است که با این روش و با همکاری سینماگران دغدغه‌مند انجام می شود و از این به بعد هر هفته یک فیلم را برای گروههای آسیب دیده اجتماعی نمایش می دهیم.
در این مراسم نادر مشایخی و محسن حسینی بازیگران فیلم نیز حضور داشتند.


اعضای جدید هیئت مدیره انجمن فیلم کوتاه ایران منصوب شدند  انتخابات هیئت مدیره انجمن فیلم کوتاه ایران «ایسفا» در تاریخ ۷ خرداد ۹۸ برگزار شد.  .به گزارش سایت تخصصی ایسفا، سعید پوراسماعیلی، الهام حسین زاده، کاوه سجادی حسینی، امید عبدالهی، محمدرضا جهان‌پناه، میرعباس خسروی نژاد، مصطفا آل‌احمد اعضای اصلی و رضا اسدی و مهدی بوستانی اعضای علی البدل هیئت مدیره هستند.  نخستین جلسه رسمی هیئت مدیره‌ جدید با حضور تمام اعضای منتخب در تاریخ شنبه ۱۸ خرداد ۹۸ در خانه سینما برگزار و در این جلسه، سعید پوراسماعیلی به عنوان رییس، کاوه سجادی حسینی به عنوان نایب رئیس، امید عبدالهی به عنوان خزانه دار و میرعباس خسروی نژاد به عنوان دبیر انتخاب شدند.  در حال حاضر بازرس انجمن فیلم کوتاه طوفان نهان قدرتی و بازرس علی البدل ایرج سالاروند هستند.
انتهای پیام 

