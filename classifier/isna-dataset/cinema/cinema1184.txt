 شهردار تهران به تماشای «سقراط» نشست
پیروز حناچی - شهردار تهران - شامگاه ۲۲ اسفند به تماشای «سقراط» به نویسندگی و کارگردانی حمیدرضا نعیمی نشست.
به گزارش ایسنا، در این نمایش که برای پنجمین‌بار در تالار وحدت روی صحنه می‌رود، هنرمندانی نظیر فرهاد آئیش، مریم سعادت، بهناز نازی و ایوب آقاخانی به ایفای نقش می‌پردازند.
تاکنون چهره‌هایی نظیر علی مطهری نایب رئیس مجلس شورای اسلامی، غلامرضا حیدری نماینده مجلس، علی شکوری‌راد دبیرکل حزب اتحاد ملت ایران، الهه کولایی نماینده مجلس ششم، محمد کیانوش‌راد نماینده مجلس ششم، غلامحسین کرباسچی، عباس عبدی، عمادالدین باقی، صادق زیباکلام و … به تماشای «سقراط» نشسته‌اند.
«سقراط» از ۷ فروردین ۹۸ در تالار وحدت اجرای خود را از سر می‌گیرد و بلیت‌های آن در سایت ایران‌نمایش در دسترس است.
انتهای پیام
