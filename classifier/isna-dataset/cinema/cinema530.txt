اکران فیلم جواد رضویان برای 16 خرداد ماه قطعی شد
فیلم سینمایی «زهر مار» به کارگردانی سید جواد رضویان و تهیه‌کنندگی جواد نوروز بیگی از 16 خرداد  در سینماهای سراسر کشور اکران می‌شود.
به گزارش ایسنا به نقل از روابط عمومی شرکت سینمایی نمایش گستران، امیر حسین حیدری مدیر عامل شرکت سینمایی نمایش گستران و پخش کننده فیلم سینمایی «زهرمار» با اشاره به آخرین وضعیت نمایش این فیلم گفت: هم اکنون مراحل اخر آماده‌سازی فیلم برای نمایش در حال انجام است و بصورت همزمان نیز برنامه‌ریزی اکران و اماده سازی مواد تبلیغاتی در حال پیگیری است.
وی ادامه داد: اکران فیلم سینمایی «زهرمار» از ۱۶ خرداد همزمان با عید سعید فطر در سینماهای سراسر کشور آغاز میشود.
«زهر مار» اولین فیلم سینمایی سید جواد رضویان در مقام کارگردان است که در جشنواره فیلم فجر به نمایش در امد و واکنش مثبت منتقدان را همراه داشت.
سیامک انصاری، شبنم مقدمی، شقایق فراهانی، سیامک صفری، نسیم ادبی، علیرضا استادی، رضا رویگری، حسین محب اهری، سیامک ادیب، برزو ارجمند، آدرینا توشه بازیگران فیلم هستند
در خلاصه داستان فیلم آمده است: رضا مردی که امروز به عنوان یک فرد ارزشی شناخته می‌شود، گذشتهای دارد که او را رها نمیکند و همین گذشته برای او ایجاد دردسر میکند.
انتهای پیام


