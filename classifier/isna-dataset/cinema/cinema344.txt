 جدیدترین خبر از فیلمی با بازی سعیدآقاخانی ،پگاه آهنگرانی و حمید فرخ‌نژاد
فیلمبرداری فیلم سینمایی «زنبور کارگر» در لوکیشنی حوالی جنوب تهران در حال پیگیری است.
به گزارش ایسنا و به نقل از روابط عمومی پروژه، فیلمبرداری فیلم سینمایی «زنبور کارگر» به نویسندگی سعید نعمت الله و تهیه کنندگی و کارگردانی افشین صادقی در بخشی از لوکیشن امامزاده ابراهیم و اسماعیل کهریزک در حال انجام است.
حمید فرخ نژاد، شبنم مقدمی، سعید آقاخانی، پگاه آهنگرانی، حسین مهری، علیرضا آرا، مارال فرجاد، ستایش موسوی و … گروه بازیگران این درام اجتماعی را تشکیل می دهند.
در خلاصه قصه این فیلم آمده است: بیوک که سال ها پیش زنش را به دلیل اهمال پزشکی از دست داده، در نزاعی کشته می شود. حالا دختر او درصدد قصاص قاتل است. در این میان تنها شاهد، دوست دختر قاتل است…
از سعید نعمت الله، نویسنده تعداد زیادی از سریالهای تلویزیون، به تازگی مجموعه «برادر جان» در شبکه سه روی آنتن بود و «زنبور کارگر» بعد از «حوالی اتوبان» و «طاووس های بی پر»، سومین فیلم سینمایی او در مقام سناریست به شمار می رود.
افشین صادقی نیز دو فیلم سینمایی «داشتن و نداشتن» و «مقلد شیطان» و بیش از ۳۰ فیلم تلویزیونی را در جایگاه کارگردان در کارنامه خود دارد.
عوامل اصلی پروژه عبارتند از: تهیه کننده و کارگردان: افشین صادقی، نویسنده و مدیر هنری: سعید نعمت الله، سرمایه گذاران: مهرداد سلیمی (صنایع غذایی انجمن)، امیر حسن امامی، مشاور تهیه کننده: غلامرضا گمرکی، مدیر فیلمبرداری: روزبه رایگا، صدابردار: سعید احمدی، طراح صحنه: محمدرضا میرزا محمدی، طراح لباس: آزاده میرزا قوام، طراح چهره پردازی: کامران خلج، جلوه های ویژه میدانی: آرش آقا بیک، تدوین: خشایار موحدیان، جلوه های ویژه بصری: فرید ناظر فصیحی، دستیار نویسنده: وحید فعال، مدیر برنامه ریزی و دستیار اول کارگردان: فرزاد رحمانی، منشی صحنه: ساناز هرندی، عکاسان: تارا قنواتی زاده، اسرافیل قاسمی، جانشین تولید: مهرداد مهرپویان، مدیر تدارکات: رامین بهزادی، دستیار تهیه: مجید صادقی، تصویربردار پشت صحنه: علی یعقوبی، مسئول هنروران: الناز عطایی



انتهای پیام
