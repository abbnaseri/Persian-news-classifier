/ در سینما و تئاتر چه خبر است؟/
پیام تبریک انجمن بازیگران برای جایزه حامد بهداد، تقدیر کانون کارگردانان از مازیار میری، اجرای نمایش «ایسمن و کابوس‌های شبانه» و... از جمله خبرهای سینما و تئاتر است.
شورای مرکزی انجمن بازیگران سینمای ایران در پیامی دریافت جایزه بهترین بازیگر نقش اول مرد از جشنواره سینمایی شانگهای را به حامد بهداد تبریک گفت. به گزارش ایسنا، متن پیام به شرح زیر است: جناب آقای حامد بهداد بازیگر ارزنده سینمای ایران افتخارات سینمای نجیب و ملی ما از درخشش های تحسین برانگیز هنرمندانی چون شما شکل می گیرد.دریافت جایزه بهترین بازیگر مرد از جشنواره سینمایی شانگهاای را به حضور جنابعالی تبریک عرض نموده و موفقیت های بیش از پیش برایتان آرزو می نمائیم. شورای مرکزی انجمن بازیگران سینمای ایران

تقدیر کانون کارگردانان سینمای ایران از مازیار میری
شورای مرکزی کانون کارگردانان سینمای ایران از مازیار میری تجلیل کرد. بنابر گزارش روابط عمومی کانون، مازیار میری از فعال ترین کارگردانان صنفی سینمای ایران است که به مدت چهار سال و نیم به عنوان نماینده کانون کارگردانان سینمای ایران در شورای پروانه ساخت حضور داشت. شورای مرکزی کانون کارگردان در طول فعالیت خود شاهد تلاش های مازیار میری در تسهیل روند صدور پروانه ساخت برای کارگردانان سینما بود و با توجه به اتمام دوره مسئولیت ایشان از او قدردانی و تجلیل کرد. در دوره جدید پروانه ساخت فریدون جیرانی به عنوان نماینده کانون کارگردانان انتخاب شده است.

نمایش «ایسمن و کابوس های شبانه» به روی صحنه می رود
نمایش "ایسمن و کابوس های شبانه" به نویسندگی و کارگردانی ابوذر جادنگو در خانه نمایش مهرگان به روی صحنه می رود.
به گزارش روابط عمومی این اثر، ایسمن و کابوس های شبانه از سه شنبه ٤ تیر ماه ساعت ١٩:٣٠ در خانه نمایش مهرگان اجرای خود را آغاز می کند.
ابوذر جادنگو، نسیم جعفری ثابت، سارا رستمی، ایمان شفیعی، شهلا کریمی، میر 
حامد کوچکی، النا مکاری در این نمایش ایفای نقش می کنند. 
و دیگر عوامل کار عبارتند از:
نسیم جعفری ثابت(دستیار کارگردان)، دلارام عباسی(منشی صحنه)، نسیم ملکی(طراح لباس)
،نسیم سلیمانی(دوخت لباس)،آرمینا میلانی(دستیار لباس)، یاسمن میرزاده(عکاس)، سیاوش قمرزاده، شهریار میرنیا(گروه صحنه)، حانیه بکر، سحر میرزایی(گروه گریم)، نسیم سلیمانی(نور و صدا)
نمایش ایسمن و کابوس های شبانه به کارگردانی جادنگو از ٤ تیرماه تا ٢٢ تیرماه ٩٨ هر شب ساعت ۱۹:۳۰ در خانه نمایش مهرگان واقع در خیابان خارک بن بست اول اجرا می شود. علاقمندان برای تهیه بلیت به سایت تیوال مراجعه کنند و یا با شماره٠٩١٩٤٧٩٨٨٩٤ تماس بگیرند.



«ضد ضربه» آماده شد 
فیلم کوتاه داستانی «ضد ضربه» به کارگردانی عادل تبریزی و تولید انجمن سینمای جوانان مشهد آماده نمایش شد.
به‌ گزارش روابط‌عمومی انجمن سینمای جوانان ایران، عادل تبریزی، ساخت هفتمین اثر کوتاه خود، «ضد ضربه» را به پایان رساند.
در خلاصه داستان این فیلم آمده است: هیچ چراغی تا صبح روشن نمی‌ماند..
گفتنی است تبریزی به‌زودی ساخت اولین فیلم بلند سینمایی خود را آغاز خواهد کرد.
سایر عوامل «ضد ضربه» عبارت‌اند از:
مدیر فیلم‌برداری: آرمان فیاض، دستیار اول فیلم‌بردار: مهدی رضایی، گروه فیلم‌برداری: جواد کسانی، محموداسکندری، حسن رمضانی؛ بازیگران: هاشم روحانی، مصطفی پروین، میلاد طاری، الهه حسینی، حمیدرضا جعفرمشکی و با هنرمندی نیره فراهانی؛ صدابردار: سامان شهامت؛ دستیار صدا: جابرانصاریان؛ طراحی و ترکیب صدا: بهزاد مهدی‌زاده؛ تدوین: عماد خدابخش؛ طراح صحنه و لباس: محسن غلامی؛ گروه صحنه و لباس: امیر یزدان، امیرحسین صمیمی، مریم سعیدی؛ طراح گریم: امید گل‌زاده؛ مجری گریم: عاطفه تهرانی؛ موسیقی: پیام آزادی؛ جلوه بصری و اصلاح رنگ: علی تصدیقی؛ مدیر تولید: مهرداد مهرپویان؛ مدیر تدارکات: محمدگودرزی؛ همیار تدارکات: رامین اعظمی؛ برنامه‌ریز: رضا نجاتی؛ هم‌یاران کارگردان: احسان پرنده، رضا محمدپور با تشکر از مهران قربانی؛ منشی صحنه: زهرا خضوعی؛ طراح لوگو و پوستر: سیروس سلیمی؛ عکاس: سهراب خان‌زاده؛ مسؤول هنروران: سارا فانی؛ جانشین تهیه‌کننده: سامان صومعه، تهیه کننده: عادل تبریزی، میلاد طاری، محصول انجمن سینمای جوانان مشهد.
انتهای پیام 
