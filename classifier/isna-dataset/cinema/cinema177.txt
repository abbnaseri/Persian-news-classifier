تعویق زمان برگزاری اختتامیه جشنواره فیلم کوتاه خواجه نصیر
دبیر چهارمین دوره جشنواره فیلم کوتاه دانشگاه صنعتی خواجه نصیر از تعویق زمان برگزاری اختتامیه این جشنواره و برگزاری آن در مهر ماه سال جاری خبر داد.
به گزارش ایسنا، احمد بنی احمدی دبیر جشنواره فیلم کوتاه نصیر در تشریح جزئیات برگزاری جشنواره فیلم کوتاه نصیر گفت: چهارمین دوره جشنواره فیلم نصیر از آبان ماه ۱۳۹۷ آغاز به کار کرد و تا اردیبهشت ۱۳۹۸ جهت دریافت آثار تمدید شد.
وی در ادامه گفت: در مجموع ۲۳ اثر به دبیرخانه جشنواره فیلم نصیر ارسال شده است که از این تعداد ۷ اثر در داوری اولیه حذف شد و ۱۶ اثر به مرحله داوری پایانی را یافته است. دبیر چهارمین دوره جشنواره فیلم کوتاه نصیر خاطر نشان کرد: مجید مظفری آثار نهایی این جشنواره را بر اساس آئین نامه اعلام شده داوری خواهند کرد. بنی احمدی افزود: با توجه به آغاز تعطیلات تابستانی دانشجویان احتمال زیاد اختتامیه چهارمین دوره جشنواره فیلم کوتاه نصیر به مهرماه سال جاری موکول خواهد شد اما نفرات برگزیده پس از داوری معرفی خواهند شد.
انتهای پیام
