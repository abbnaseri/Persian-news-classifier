"ژاله صامتی" و "بهنوش بختیاری" در اولین تجربه سینمایی یک کارگردان
 فیلم سینمایی «دیاپازون» اولین تجربه بلند سینمایی حامد تهرانی به تهیه کنندگی علیرضا شجاع نوری مراحل فیلمبرداری خود را در سکوت خبری پشت سر گذاشت و در حال حاضر با انجام مراحل فنی پایانی برای حضور در فستیوال‌های معتبر بین المللی و داخلی آماده نمایش می‌شود. 
به گزارش ایسنا، طبق گزارش رسیده، «دیاپازون» با برخورداری از یک فیلمنامه اجتماعی که نویسندگی آن را حسین تهرانی بر عهده داشته است، در لوکیشن های تهران فیلمبرداری شده و ژاله صامتی بعنوان نقش اصلی این فیلم مقابل دوربین رفته است و بهنوش بختیاری، علیرضا استادی و معصومه رحمانی نیز از بازیگران دیگری هستند که در این اثر حضور دارند.
در این فیلم حدود ١٠ بازیگر جوان نیز به ایفای نقش پرداخته‌اند که همه آنها براساس سابقه حضور در صحنه تئاتر و همچنین گزینش از بین بیش از ١٠٠ متقاضی، انتخاب شده‌اند.

ژاله صامتی، بهنوش بختیاری، علیرضا استادی، مهدی حسینی‌نیا و معصومه رحمانی و بابک نوری، با معرفی علیرضا ساوه درودی، مهرنوش حاجی خانی، شادی گنجی، مهران آتش زای، مهسا اکبری، سارا سرابی، غزال غلامی و یکتا طبیبی در این اثر به ایفای نقش پرداخته‌اند.

اسامی کامل عوامل این فیلم عبارتند از: کارگردان: حامد تهرانی، تهیه کننده: علیرضا شجاع نوری، مجری طرح و نویسنده: حسین تهرانی، مشاور کارگردان: روح الله حجازی، مدیر فیلمبرداری: مهدی ایل بیگی، مدیر تولید: امیر اسکندری، صدابردار: وحید رضویان، طراح صحنه: بهداد جعفری، طراح لباس: مهرناز اکبری، طراح گریم: محسن دارسنج، تدوین: سارا آهنی، صداگذار: آرش قاسمی، اصلاح رنگ و نور: سینا قویدل، عکاس: میلاد کیایی و مشاور رسانه‌ای و مدیر روابط عمومی: میثم محمدی.



انتهای پیام
