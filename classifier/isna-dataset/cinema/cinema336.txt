«گواهی امضاء» به تدوین رسید
با اضافه شدن دو بازیگر جدید به فیلم سینمایی «گواهی امضاء» به کارگردانی شهرام اسدزاده در روزهای پایانی فیلمبرداری، تدوین همزمان این فیلم آغاز شد.
به گزارش ایسنا به نقل از مشاور رسانه‌ای پروژه، داریوش آهنچیان و آسیه اسدزاده جدیدترین بازیگرانی هستند که در روزهای پایانی فیلمبرداری به فیلم سینمایی «گواهی امضاء» به نویسندگی و کارگردانی شهرام اسدزاده پیوستند.
با نزدیک شدن به پایان فیلمبرداری، تدوین همزمان این فیلم توسط بنیامین قچاق نیز آغاز شده است.
امیر آقایی، نسیم ادبی، نادر فلاح، هامون سیدی، نازنین صلح جو، داریوش آهنچیان و آسیه اسدزاده بازیگران فیلم تازه اسدزاده هستند که تاکنون مقابل دوربین رفته‌اند و چند بازیگر دیگر نیز طی روزهای آینده به این پروژه اضافه خواهند شد.
«گواهی امضاء» روایت متقاطع و پیچیده یک شبانه روز از زندگی فریبرز و محبوبه است که تصادف دختر بچه ٥ ساله‌شان (تینا) با اتومبیل گروه فاسدان، آنها را سر راه زوج دیگری به نام‌های اشکان و ندا قرار می‌دهد. در میان این هیاهو و درگیری‌ها هر کس به فکر نجات زندگی خودش از یک چند ضلعی تعقیب و گریز است تا گواهی برای تار و پود افکارش بدست آورد.
عوامل این فیلم عبارتند از: نویسنده و کارگردان: شهرام اسدزاده، تهیه‌کننده: سید محمد قاضی، مشاور پروژه: سیروس الوند، مجری طرح: موسسه نقطه عطف سینما و تئاتر، مدیر تولید: رحمت عبدالله‌زاده، مدیر فیلمبرداری: مهدی ایل‌بیگی، دستیار اول کارگردان و برنامه‌ریز: علی آشتیانی، صدابردار: محمد صالحی، طراح گریم: دانیال شعاعی، طراح صحنه: حسین مجد، جانشین تولید: فروزان جنیران، دستیار اول فیلمبردار و نورپرداز: مصطفی بافرونی، طراح لباس: سمیرا کشورنژاد، منشی صحنه: شهرزاد مطلق، مدیر تدارکات: مراد خانه‌زاد، فیلم پشت صحنه: پریسا آزمایش، مشاور رسانه ای و مدیر روابط عمومی: مریم قربانی نیا، عکس: حسین خدارتی.
انتهای پیام
