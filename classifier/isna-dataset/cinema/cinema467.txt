«عاشقانه‌های خیابان» روایتی از زنان دست‌فروش مترو 
«عاشقانه‌های خیابان» با ایفای نقش الهام پاوه نژاد، سیما تیرانداز و ژاله صامتی در نقش دستفروشان مترو در تماشاخانه ایرانشهر به روی صحنه می‌رود.
به گزارش ایسنا به نقل از روابط عمومی گروه، در نمایش «عاشقانه‌های خیابان» که بناست از اواخر خرداد ماه سال ۱۳۹۸، با کارگردانی شهرام گیل آبادی در سالن استاد سمندریان تماشاخانه ایرانشهر روی صحنه برود، «الهام پاوه نژاد»، «سیما تیرانداز» و «ژاله صامتی» در نقش زنان دست فروش مترو بازی می‌کنند. این نمایش از بازیگری و اجرای زنده یک خواننده مرد نیز بهره می برد که به زودی معرفی می‌شود.
در خلاصه این نمایش که به صورت مشترک توسط محمد چرمشیر و بهمن عباسپور نوشته شده آمده است: «عاشقانه‌های خیابان» روایتی خاص از زندگی پیچیده و دشوار زنان دست‌فروش در خیابان ها و مترو است.
گیل آبادی چندی پیش نمایش «یک دقیقه و سیزده ثانیه» را که اثری درباره بحران کارتن خواب‌ها در ایران است را به روی صحنه برده بود.
پیش فروش نمایش «عاشقانه‌های خیابان» از روز ۱۷ خرداد (همزمان با عید فطر) در سایت تیوال آغاز می‌شود.
انتهای پیام

