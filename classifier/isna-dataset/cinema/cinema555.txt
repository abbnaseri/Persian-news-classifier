آغاز اجرای «میدان نبرد،پیکر زن» از 8 خرداد ماه 
همزمان با رونمایی از پوستر نمایش «میدان نبرد، پیکر زن»، تاریخ هشتم خرداد ماه به عنوان شروع اجراهای این نمایش، اعلام شد.
به گزارش ایسنا، این نمایش، که بر اساس نمایشنامه «پیکر زن همچون میدان نبرد در جنگ بوسنی» اثر ویسنی‌یک، طراحی و کارگردانی شده، با بازی سهیلا صالحی و آوا علوی در تماشاخانه نوفل لوشاتو، روی صحنه می‌رود.
مدت اجراهای این نمایش بیست شب خواهد بود و دانشجویان در روزهای هفته می‌توانند با مراجعه حضوری به گیشه عمارت نوفل‌لوشاتو و ارائه کارت دانشجویی خود، از ۲۰٪ تخفیف بهره‌مند شوند.
طراح و کارگردان این نمایش الهام یوسفی است.
سایر عوامل این اجرا عبارتند از: مدیر پروژه: ثمین مهاجرانی، دستیار کارگردان: آرام خادم، ویدئو آرتیست: علی‌یار راستی، انتخاب موسیقی: امین مانیان، مشاور حرکت: ایده ابوطالبی، مشاور دکور: سارا اعظم‌پناه، نقاشی پارچه: شیلا محمدجعفر، ساخت تیزر: علی‌یار راستی، حامد معصومی، ساخت دکور: حمید شهرانلو، طراح گرافیک:علیرضا عسکری‌فر.
عمارت نوفل‌لوشاتو در خیابان حافظ، خیابان نوفل‌لوشاتوی غربی، بعد از چهارراه رازی، بن‌بست زیبا، پلاک ۱ واقع است.
انتهای پیام


