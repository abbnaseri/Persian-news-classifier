آغاز اجرای تئاتر مهتاب نصیرپور از فردا
نمایش «اثر پرتوهای گاما بر گل های همیشه بهار» به کارگردانی مهتاب نصیرپور از فردا پنجشنبه (15 فروردین ماه) در تماشاخانه سپند روی صحنه می‌رود.
به گزارش ایسنا، «اثر پرتوهای گاما بر گل‌های همیشه بهار» نوشته پل زیندل و ترجمه شهرام زرگر است. مهتاب نصیرپور بازیگر باسابقه تئاتر و سینما که سال گذشته با نمایش «لیلا و چند مسافر دیگر» به کارگردانی محمد رحمانیان روی صحنه بود، این نمایش را کارگردانی می‌کند.

داستان نمایش درباره یک خانواده فقیر در محله برانکس در دهه پنجاه میلادی است.
خسرو احمدی، علی تاجمیر، مبینا طبایی، آریانا مجد، نیکتا مستوفی، مهتاب نصیرپور و شهین مهین فر بازیگران نمایش هستند.

اثر پرتوهای گاما بر گل های همیشه بهار، نیمه فروردین ماه تا نیمه اردیبهشت ساعت ۳۰: ۱۹ در تماشاخانه سپند (پالیز سابق) اجرا می‌شود.
انتهای پیام
