انتشار جدیدترین تصویر حمید فرخ‌نژاد در یک فیلم 
بازی حمید فرخ نژاد در فیلم سینمایی «زنبور کارگر» آغاز شد.
به گزارش ایسنا به نقل از روابط عمومی پروژه، فیلمبرداری فیلم سینمایی «زنبور کارگر» به نویسندگی سعید نعمت الله و تهیه کنندگی و کارگردانی افشین صادقی اخیراً در تهران آغاز شده و همچنان در حال انجام است.
حمید فرخ نژاد در سکانس های اخیر جلوی دوربین فیلم رفته است. گروه طی روزهای گذشته در لوکیشنهایی چون بیمارستان طالقانی، پنت هاوسی در ونک و سهله کبوتران در جاده بهشت زهرا (س) مشغول فیلمبرداری بودند.
حمید فرخ نژاد، شبنم مقدمی، سعید آقاخانی، پگاه آهنگرانی، حسین مهری، علیرضا آرا، مارال فرجاد، ستایش موسوی و … گروه بازیگران  این درام اجتماعی را تشکیل می‌دهند.
در خلاصه قصه این فیلم آمده است: بیوک که سال‌ها پیش زنش را به دلیل اهمال پزشکی از دست داده، در نزاعی کشته می‌شود. حالا دختر او درصدد قصاص قاتل است. در این میان تنها شاهد، دوست دختر قاتل است…
«زنبور کارگر» بعد از «حوالی اتوبان» و «طاووس های بی پر»، سومین فیلم سینمایی سعید نعمت الله در مقام سناریست به شمار می‌رود. افشین صادقی نیز دو فیلم سینمایی «داشتن و نداشتن» و «مقلد شیطان» و بیش از ۳۰ فیلم تلویزیونی را در جایگاه کارگردان در کارنامه خود دارد.
برخی از عوامل اصلی پروژه عبارتند از: تهیه کننده و کارگردان: افشین صادقی، نویسنده و مدیر هنری: سعید نعمت الله، سرمایه گذاران: مهرداد سلیمی (صنایع غذایی انجمن)، امیر حسن امامی، مشاور تهیه کننده: غلامرضا گمرکی، مدیر فیلمبرداری: روزبه رایگا، صدابردار: سعید احمدی، طراح صحنه: محمدرضا میرزا محمدی، طراح لباس: آزاده قوام، طراح چهره پردازی: کامران خلج، جلوه های ویژه میدانی: آرش آقا بیک، تدوین: خشایار موحدیان، جلوه های ویژه بصری: فرید ناظر فصیحی، دستیار نویسنده: وحید فعال، مدیر برنامه ریزی و دستیار اول کارگردان: فرزاد رحمانی، منشی صحنه: ساناز هرندی، دستیار دوم کارگردان: احسان طرخورانی، عکاسان: تارا قنواتی زاده، اسرافیل قاسمی، جانشین تولید: مهرداد مهرپویان، مدیر تدارکات: رامین بهزادی، دستیار تهیه: مجید صادقی، دستیار برنامه ریز: پونه جروقی، تصویربردار پشت صحنه: علی یعقوبی، مسئول هنروران: الناز عطایی و مشاور رسانه‌ای: هادی اعتمادی مجد.



