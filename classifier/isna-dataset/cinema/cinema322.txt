آغاز فعالیت مدرسه تئاتر در پردیس تئاتر تهران 
با شروع ثبت نام دوره‌های آموزشی و آغاز فصل تابستان، مدرسه‌ تئاتر پردیس تئاتر تهران فعالیت خود را آغاز می‌کند.
به گزارش ایسنا به نقل از روابط عمومی پردیس تئاتر تهران، با هدف توزیع صحیح امکانات آموزشی و بهره مندی از فضاهای کالبدی برای آموزش علمی و صحیح هنرهای نمایشی در شرق و جنوب شهر، مدرسه تئاتر پردیس تئاتر تهران فعالیت خود را آغاز می‌کند.
این دوره‌ آموزشی در رشته‌های بازیگری، کارگردانی، گریم، تئاتر کودک، نمایشنامه‌نویسی، تئاتر عروسکی و… با حضور استادانی چون مریم کاظمی، حسن باستانی، علی‌اکبر راسخ راد، سروش طاهری، جواد انصافی، انوش معظمی و… برگزار خواهد شد.
این کلاس‌های آموزشی در سه رده‌ سنی کودکان، نوجوانان و بزگسالان برگزار می‌شود و این دوره‌ آموزشی از ۱۵ تیرماه آغاز می‌شود. علاقه‌مندان می‌توانند برای ثبت نام و کسب اطلاعات بیشتر با شماره‌های ۳۳۰۳۴۲۰۵_ ۳۳۰۳۴۲۱۰_ ۳۳۰۳۴۱۹۸_ ۳۳۰۳۴۱۹۷_ ۳۳۰۳۴۱۷۶ تماس بگیرند.
انتهای پیام
