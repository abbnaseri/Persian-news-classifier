آغاز صداگذاری «بی‌سر» کاوه سجادی حسینی
تدوین فیلم سینمایی «بی‌سر» به کارگردانی کاوه سجادی حسینی، توسط عماد خدابخش به پایان رسید و صداگذاری این فیلم سینمایی که آن را حسین قورچیان برعهده دارد، آغاز شد.
به گزارش ایسنا، «بی‌سر» که سومین فیلم کاوه سجادی حسینی پس از فیلم‌های «شب، بیرون» و «بوفالو» است، در سکوت خبری تولید و فیلمبرداری شد.
الهام کردا و مهدی کوشکی بازیگران اصلی «بی‌سر» هستند.
فیلمنامه این فیلم سینمایی را پیام لاریان، صادق خوشحال و کاوه سجادی حسینی به طور مشترک بر اساس طرحی از کاوه سجادی حسینی به نگارش در آورده‌اند.
در خلاصه داستان «بی‌سر» آمده است: «چرا می خوای بکشیش؟ اون اندازه یه بچه‌ی دو ساله می فهمه!»
رویا تیموریان، کاظم سیاحی، ناصر سجادی حسینی، محمدرضا فرزاد، مهسا باقری، علیرضا ریاحی و ایرج شهزادی دیگر بازیگران این فیلم سینمایی و روح الله و سمیرا برادری تهیه کنندگان «بی‌سر» هستند.
عوامل اصلی این فیلم سینمایی عبارتند از: نویسندگان: کاوه سجادی حسینی، پیام لاریان، صادق خوشحال، مدیر فیلمبرداری: آرش رمضانی، تدوین: عماد خدابخش، طراحی و ترکیب صدا: حسین قورچیان، طراح گریم: ایمان امیدواری، طراح صحنه و لباس: لیلا نقدی پری، مدیر صدابرداری: وحید مقدسی، برنامه ریز: رضا سخایی، دستیاراول کارگردان: بهارک فرامرزی، سرپرست گروه گریم: سیامک احمدی، دستیار اول فیلمبردار: سعید خمیس آبادی، منشی صحنه: زهرا خضوعی، مدیر تدارکات: امیر زره نازی، عکاس: نوید سجادی حسینی، اصلاح رنگ و نور: سامان مجد وفایی، فیلمبردار پشت صحنه: مرتضی مصباح، مشاور رسانه‌ای: آیدا اورنگ، مدیر تولید: امیر اسکندری.سرمایه گذاران: محمد حسن حیدر، علی شاهانی، تهیه کنندگان: روح الله برادری و سمیرا برادری.
انتهای پیام
