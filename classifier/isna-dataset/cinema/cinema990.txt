جدیدترین خبر از فیلمی با بازی امیر جعفری و الناز شاکردوست 
تدوین فیلم سینمایی «من می ترسم» ساخته بهنام بهزادی به تازگی به پایان رسیده است.
به گزارش ایسنا، حمیدرضا لوافی که پیش از این در فیلم «تنها دوبار زندگی می‌کنیم» با بهزادی همکاری داشته، تدوین «من می‌ترسم» را به پایان رساند.
فیلمبرداری این فیلم دی ماه سال گذشته با بازی الناز شاکردوست، پوریا رحیمی‌سام، امیرجعفری، ستاره پسیانی، مهران احمدی، پیام یزدانی، مجید جعفری و یگانه رفتاری به پایان رسید.
در «من می‌ترسم» بازیگران هر کدام در نقش‌های متفاوتی جلوی دوربین رفته‌اند و قرار است اولین نمایش این اثر در جشنواره‌های بین‌المللی باشد.
در خلاصه داستان، چهارمین فیلم بلند سینمایی بهنام بهزادی، آمده است: «بدیش اینه من وسط کلی شک‌ام که می‌خوام برم یا نه… ولی بدترش اینه که صد برابرش مطمئنم نمی‌تونم بمونم».
بهزادی پیش از این ساخت فیلم‌هایی چون، «تنها دوبار زندگی می‌کنیم»، «قاعده تصادف» و «وارونگی» را در کارنامه خود دارد، که برای این آثار جوایز مختلفی از جشنواره‌های داخلی و خارجی دریافت کرده است.
نویسنده، کارگردان و تهیه کننده «من می‌ترسم» بهنام بهزادی است.
انتهای پیام  
