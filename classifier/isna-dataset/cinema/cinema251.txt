«پرواز ماهی‌ها» به جشنواره ‬آمریکایی راه یافت 


فیلم کوتاه «پرواز ماهی‌ها» به کارگردانی و تهیه کنندگی محمد توریوریان به بخش مسابقه شانزدهمین دوره جشنواره «‪fear No film‬» آمریکا راه پیدا کرد. 
‪ به گزارش ایسنا، این جشنواره سینمایی اسامی ۱۲ فیلم را برای بخش کوتاه این دوره را در حالی اعلام کرد که نام فیلم کوتاه «پروازماهی‌ها» نیز در این لیست قرار دارد.
«پروازماهی‌ها» که پیش از این موفق به دریافت مدال پلاتین از پنجاه و دومین دوره جشنواره هوستن آمریکا شده و به عنوان بهترین فیلم جشنواره «‪«VKRATZE‬»‪ ‬روسیه انتخاب شده است این بار در بخش مسابقه جشنواره «‪fear No film‬» با فیلم‌هایی از کشور آمریکا، انگلیس، سوئد، استرالیا، پرتغال، روسیه‪ ‬و عربستان به رقابت خواهد پرداخت.
‪این فیلم روایتگر داستان‬معلم جدید یک روستا است که پس از ورود به مدرسه متوجه جای سوختگی با سیگار روی دست یکی از دانش آموزانش که تنها دختر کلاس است می‌شود و همین موضوع سرآغاز ماجراهایی برای او است.
جشنواره «‪fear No film‬» یکی از معتبرترین جشنواره‌های فیلم کوتاه درغرب آمریکا است از ۳۰ خرداد تا ۲ تیر برگزار می‌شود. ‬
عوامل و دست اندرکاران «پرواز ماهی‌ها» عبارتند از کارگردان و تهیه کننده: محمد توریوریان، نویسنده: آکو زندکریمی، مدیر فیلمبرداری: یحیی زاهدیپور‪، ‬تدوین و صداگذاری: سوران فهیم‪، ‬صدابردار: ارسطو مفاخری‪، ‬بازیگران‪: ‬کوروش شاهونه، فردین قادری، شیما ملایی، اکرم درویشی، مدیر تولید: آرمین پور محمد، عکاس: محسن یعقوبی‪، ‬ مدیر روابط عمومی و مشاور رسانه‌ای: سمیرا حسینی.
انتهای پیام
