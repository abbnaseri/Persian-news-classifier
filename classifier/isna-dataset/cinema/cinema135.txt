معرفی هیأت داوران یک مسابقه تئاتری
هیأت داوران هجدهمین مسابقه سالیانه مطبوعاتی انجمن منتقدان، نویسندگان و پژوهشگران خانه تئاتر معرفی شدند.
به گزارش ایسنا بر همین اساس، دکتر "مهناز ‌رونقی" عضو هیأت علمی دانشکده علوم ارتباطات و مطالعات رسانه، دکتر "رها خرازی‌آذر" استادِ رسانه در دانشگاه آزاد اسلامی واحد علوم و تحقیقات تهران و "لیلی فرهادپور" نویسنده، روزنامه‌نگار و بازیگر، با همراهی "یلدا معیری" به عنوان مشاور هیأت داوران در بخش عکس، داوری آثار را در هجدهمین مسابقه سالیانه مطبوعاتی این انجمن به عهده دارند. 
این نخستین بار در طول ادوار برگزاری مسابقه سالیانه مطبوعاتی انجمن منتقدان، نویسندگان و پژوهشگران خانه تئاتر است که ترکیب هیأت داوران را به طور کامل بانوان فعال در عرصه رسانه تشکیل می‌دهند.
برگزیدگان این مسابقه طبق روال سنوات گذشته در روند برگزاری جشن سالیانه انجمن منتقدان، نویسندگان و پژوهشگران خانه تئاتر معرفی و تقدیر می‌شوند.

انتهای پیام
