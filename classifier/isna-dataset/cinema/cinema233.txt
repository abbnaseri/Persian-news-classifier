آغاز «حضار قیام کنند» از امشب  
نمایش «حضار قیام کنند» در تماشاخانه استاد جمشید مشایخی به روی صحنه رفت.
به گزارش ایسنا، نمایش «حضار قیام کنند» به نویسندگی مهتاب پویا منش و طراحی و کارگردانی «امیرحسین مدنی»، از پنجشنبه ۳۰ خرداد تا ۱۵ تیر ماه، در محل تماشاخانه استاد جمشید مشایخی، در ساعت ۲۱ و به مدت ۶۵ دقیقه به روی صحنه می‌رود.
محسن مسعودی، ابوالفضل خسروجردی، پگاه نقوی، محمد طاهری، مهتاب پویامنش و پویا فیاضی بازیگران نمایش هستند.
پگاه نقوی، دستیار کارگردان حضار قیام کنند است و محسن عامل به‌عنوان طراح گرافیک و تیزر، ابوالفضل خسروجردی به عنوان طراح گریم و آهنگساز، مینا قانع به‌عنوان عکاس، الهه دلداده به‌عنوان عکاس پوستر وحدیثه مقدم به‌عنوان روابط عمومی از دیگر عوامل نمایش حضار قیام کنند می‌باشند.
در خلاصه این نمایش آمده: «دادگاهی برای رسیدگی به اتهاماتی نامشخص تشکیل شده است. دادگاه با احضار شاهدین سعی می‌کند از ماهیت جنایتی که رخ داده مطلع شود اما روند برگزاری دادگاه به تدریج به دلیل اتفاقات پیش‌بینی نشده‌ای که رخ می‌دهد، تغییر کرده و از روال همیشگی خود خارج می‌شود…»
علاقه‌مندان می‌توانند برای تهیه بلیت به سایت تیکت مراجعه نمایند. قابل ذکر است که سه شب اول اجرا شامل تخفیف است و همچنین دانشجویان می‌توانند با تخفیف ویژه به تماشای نمایش بنشینند.
انتهای پیام
