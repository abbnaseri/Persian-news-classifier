«در جستجوی فریده» را اینترنتی ببینید
«در جستجوی فریده» به کارگردانی و تهیه کنندگی آزاده موسوی و کوروش عطایی در هاشور نمایش داده می‌شود.
به گزارش ایسنا و به نقل از روابط عمومی فیلم، مستند «در جستجوی فریده» که در سینمای هنر و تجربه یکی از پرمخاطب‌ترین مستندها بوده است، در شب‌های مستند «هاشور» اکران اینترنتی می‌شود.
«درجستجوی فریده» برنده تندیس بهترین فیلم مستند از جشن خانه سینمای ایران، برنده تندیس بهترین فیلم مستند از آکادمی "سینماسینما"، برنده دیپلم افتخار بهترین کارگردانی و تندیس بهترین صداگذاری از جشن مستند سینمای ایران، برنده تندیس بهترین فیلم هنر و تجربه، بهترین تدوین؛ بهترین موسیقی و جایزه ویژه دبیر جشنواره از یازدهمین جشنواره سینما حقیقت شده است.
«هاشور» یک شبکه نمایش درخواستی (VOD) است که بیش از یک سال است فعالیت خود را با تمرکز بر سینمای مستند ایران با شعار «نوع دیگر مستند دیدن» آغاز کرده است و میکوشد تا با جمع آوری مستندهای ایرانی، منبع و مرجعی از سینمای مستند ایران را با حفظ حقوق مادی و معنوی پدیدآورندگان در اختیار مخاطبان آن قرار دهد.
علاقمندان در داخل و خارج از ایران برای خرید بلیت و تماشای این فیلم می‌توانند از تاریخ ۱۹ تیرماه ساعت ۱۹ به سایت هاشور Hashure.com مراجعه کنند.
انتهای پیام 
