جایزه اصلی نوعی نگاه کن به برزیل رسید
فیلم "زندگی ناپیدای یوردی گاسمائو" از برزیل موفق به کسب جایزه اصلی بخش نوعی نگاه هفتادو دومین جشنواره فیلم کن شد.
به گزارش ایسنا، هیات داوران بخش نوعی نگاه جشنواره کن ۲۰۱۹ به ریاست نادین لبکی سینماگر لبنانی برندگان این بخش از این رویداد سینمایی را در حالی اعلام کردند که "کریم عینوز" کارگردان و فیلمنامه نویس برزیلی با فیلم زندگی ناپیدای یوردی گاسمائو جایزه اصلی را به خانه برد و فیلم اسپانیایی "آزادی" به کارگردانی "البرت سرا" جایزه ویژه هیات داوران این بخش را دریافت کرد.
فیلم "آفتابی که هرگز غروب نمی‌کند" به کارگردانی اولیوه لاکسه محسوب مشترک فرانسه، لوکزامبورگ و اسپانیا جایزه هیات داوران را به خود اختصاص داد.
"کانتمیر بالاگوف" سینماگر جهان روسی نیز برای ساخت فیلم "بابونه" جایزه بهترین کارگردانی نوعی نگاه کن را دریافت کرد و هیات داوران از فیلم "ژاندارک" به کارگردانی "برونو دومن" از فرانسه به صورت ویژه تقدیر کردند.
همچنین "چیارا ماسترویانی" برای بازی در فیلم ایتالیایی " در یک شب جادویی" جایزه بهترین بازیگر این جشنواره را به خود اختصاص داد.
هفتاد و دومین جشنواره فیلم کن امشب شنبه با برگزاری مراسم اختتامیه و معرفی برندگان به کار خود پایان می‌دهد.
انتهای پیام
