اعلام اسامی 18 اثر راه یافته به جشنواره فیلم شهر
اسامی 18 اثر در بخش مسابقه فیلم‌های سینمایی هفتمین جشنواره بین‌المللی فیلم شهر اعلام شد.
به گزارش ایسنا به نقل از ستاد خبری هفتمین جشنواره بین‌المللی فیلم شهر، از سوی دکتر محمد احسانی‌زاده ، دکتر حسن بلخاری قهی و محمدحسین لطیفی، اعضای هیأت انتخاب بخش سینمایی هفتمین جشنواره بین‌المللی فیلم شهر، 18 اثر  برای رقابت در این بخش انتخاب شد.
بر اساس این گزارش، اسامی آثار راه یافته به این بخش به شرح زیر است:
«در وجه حامل» ساخته بهمن کامیار، «تابستان داغ» ساخته ابراهیم ایرج‌زاد، «دارکوب» ساخته بهروز شعیبی، «یک‌کیلو و بیست‌ویک گرم» ساخته رحیم طوفان، «دوستت دارم» ساخته افشین هاشمی، «جشن دلتنگی» ساخته پوریا آذربایجانی، «یادم تو را فراموش» ساخته علی عطشانی، «چهارراه استانبول» ساخته مصطفی کیایی، «مغزهای کوچک زنگ‌زده» ساخته هومن سیدی، «ملی و راه‌های نرفته‌اش» ساخته تهمینه میلانی، «سرو زیر آب» ساخته محمدعلی باشه‌آهنگر، «ماجرای نیمروز 2: رد خون» و «لاتاری» ساخته محمدحسین مهدویان، «معکوس» ساخته پولاد کیمیایی، «اتاق تاریک» ساخته سیدروح‌الله حجازی، «زرد» ساخته مصطفی تقی‌زاده، «دیدن این فیلم جرم است» ساخته رضا زهتابچیان و «کارت پرواز» ساخته مهدی رحمانی.
هفتمین جشنواره بین‌المللی فیلم شهر 26 تا 31 تیرماه سال جاری توسط موسسه تصویر شهر با شعار «شهروند مسوول، شهر سالم» و به دبیری هاشم میرزاخانی در پردیس سینما گالری ملت برگزار می‌شود.
انتهای پیام

