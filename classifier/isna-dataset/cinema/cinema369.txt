اجرای «اتاق ورونیکا» در تالار حافظ
نمایش «اتاق ورونیکا» به کارگردانی منا رمضانی و تهیه‌کنندگی علی شاهانی از بیستم خرداد در تالار حافظ روی صحنه می‌رود.
به گزارش ایسنا به نقل از روابط عمومی گروه، نمایش «اتاق ورونیکا» به نویسندگی آیرا لوین و ترجمه شهرام زرگر با طراحی و کارگردانی منا رمضانی، از روز دوشنبه ۲۰ خرداد در تالار حافظ به روی صحنه میرود.
در این نمایش ۸۵ دقیقه‌ای، که تهیه کنندگی آن را علی شاهانی بر عهده دارد، رامونا شاه، حمید رحیمی، مرضیه موسوی، سارا مصطفوی نسب به ایفای نقش می پردازند.
از دیگر عوامل این گروه می توان به "مدیر تولید: دیاکو خاکی"، "برنامه ریز: مجتبا عاشوری"، "دستیار اول کارگردان: رعنا معینی"، "طراح گریم: ماریا حاجیها"، "طراح نور: رضا خضرایی"، "طراح صحنه: منا رمضانی"، "طراح گرافیک: مریم دیهول"، "طراح لباس: مهرناز عباسی"، "طراح صدا: داتیس اسکندری"، "موسیقی: فراز اسدی:، "موشن گرافی: رضا ولیزاده"، "منشی صحنه: فاطمه ملا احمدی"، "ساخت تیزر: گروه ژور"، "روابط عمومی و تبلیغات: میثم احمدی" و "مشاور رسانه‌ای: امیر پارسائیان مهر" اشاره کرد.
نمایش «اتاق ورونیکا» درباره، یک زوج مسن است که دختر و پسری را به خانه میآورند که به تازگی با هم آشنا شده‌اند و در ظاهر مستخدمین این خانه هستند. زوج مسن، دختر و پسر جوان را برای ایفای نقشی خاص ترغیب می‌کنند که در نهایت باعث اتفاقاتی خاص در خانه می شود.
نمایش «اتاق ورونیکا» از روز دوشنبه ۲۰ خرداد ساعت ۲۱:۰۰ در تالار حافظ روی صحنه می‌رود و پیش فروش آن به زودی در سایت ایران نمایش آغاز می‌شود.
انتهای پیام

