"بازرس هاند واقعی" روی صحنه‌ی تئاتر 
تماشاخانه مهرگان از ۱۹ خرداد پذیرای " بازرس هاند واقعی" نمایشی برگرفته از کتابی به همین نام و به کارگردانی شهاب بهرامی است.
به گزارش ایسنا، این نمایش بر گرفته از متن نمایشنامه "بازرس هاند واقعی" و به نویسندگی تام استوپارد است و داستان دو منتقد را روایت می‌کند که به تماشای یک داستان معمایی، جنایی، پلیسی نشسته‌اند تا درباره آن مقاله‌ای بنویسند اما در حین اجرا نمایش هر دو به سمت کمدی کشیده می‌شوند و در مسیر اتفاقات نمایش قرار می‌گیرند. داستان انسانی که در زندگی دچار توهماتی ست که بزرگترین آن توهم بیگناهی است وبه دلیل همین به خود اجازه می‌دهد که هر کاری را انجام دهد.
در این نمایش با شوخی‌های پی در پی و منظری هجو آویز به جهان نمایشی و در هم آمیختن مرزهای صحنه و جایگاه تماشاگران روبرو هستیم.
این نمایش به کارگردانی شهاب بهرامی و تهیه کنندگی پگاه احمدی زاده قرار است از ۱۹ تا ۲۹ خرداد و به مدت ۱۰ شب در تماشاخانه مهرگان به نمایش در آید.
بازیگران این نمایش به ترتیب عبارتند از: سعید عظیمی، شهاب بهرامی، علی امیر خلیلی، حامد بدیعی، الهام قاسمیان، سوزان صفا نیا، کیانوش جواد اسلامی.
مجید بابا خانلو (دستیار کارگردان)، آلاء ناصرالدینی (منشی صحنه)، بهنود صداقت کیش (آهنگساز)، سپهر بهرامیان (طراح گریم)، منصوره محمدی و سید علی موسوی (مجری گریم)، نیلوفر مرادی (دوخت لباس)، مجید باباخانلو (گرافیست)، ساخت تیزر (ارسلان امانتی)، حسین صمیمی (تدوین تیزر)، میلاد الهی (دستیار نور)، حمید سلامی و شهاب بهرامی (طراح نور) و افشین حیدری (روابط عمومی و تبلیغات) سایر عوامل این نمایش هستند.
مخاطبان برای تماشای این نمایش می‌توانند با خرید اینترنتی بلیت از سایت تیوال به تماشاخانه مهرگان به نشانی خیابان انقلاب نرسیده به پل کالج، خیابان خارک، بن بست اول مراجعه کنند. این نمایش از تاریخ ۱۹ تا ۲۹ خرداد از ساعت ۱۷.۳۰ و به مدت ۶۰ دقیقه پذیرای مخاطبان است.
انتهای پیام
