فیلم‌های "هفته منتقدان کن" اعلام شد 
پنجاه و هشتمین دوره "هفته منتقدان" به عنوان یکی از بخش‌های موازی جشنواره فیلم کن، فهرست فیلم‌های رقابتی بلند و کوتاه خود را منتشر کرد. 
به گزارش ایسنا، این بخش که مختص فیلم‌های اول و دوم کارگردانان از سراسر جهان است امسال با نمایش فیلم «طرف دعوی» به کارگردانی «فرانکو لولی» محصول مشترک کلمبیا و فرانسه آغاز به کار می‌کند و فیلم چینی «زندگی در کوه‌های «فوچون» ساخته «گو جیائوگانگ» نیز به عنوان فیلم اختتامیه بخش هفته منتقدان کن معرفی شده است.
فهرست فیلم‌های حاضر در پنجاه و هشتمین دوره بخش "هفته منتقدان کن" از این قرار است:
فیلم‌های بلند رقابتی
«‌ابولیلا» به کارگردانی «امین سیدی-بوم‌الدین» (الجزایر، فرانسه)
«سرزمین خاکسترها» به کارگردانی «صوفیا کوئیروس اوبدا» (آرژانتین)
«یک روز سفیدِ سفید» به کارگردانی «هلینور پالماسون» (ایسلند، دانمارک، سوئد)
«من بدنم را گم کردم» به کارگردانی «جرمی کلاپین» (فرانسه)
«مادران ما» به کارگردانی «سزار دیاز» (بلژیک، فرانسه)
«قدیس ناشناخته» به کارگردانی «علاء الدین الجم» (مراکش، فرانسه)
«ویواریوم» به کارگردانی «لورگان فینگان» (ایرلند، بلژیک)

فیلم‌های کوتاه رقابتی
«روز مهمانی» ساخته «صوفیا بوست»
«تله» ساخته «نادا ریاض»
«IKKI ILLA MEINT» ساخته «آندریاس هوجنینی»
«سفری درون یک بدن» ساخته «کمیل دی‌گِیه»
«باغ‌های محلی» ساخته «ویتاتوس کاتکوس»
«لوسیا در برزخ» ساخته «وانتینا مائورل»
«معشوقه مانیلا» ساخته «یوهانا پیکو»
«سه‌شنبه از ۸ تا ۵» ساخته «سسیل دآرک»
«او می‌دود» ساخته «کیو یانگ»
«آخرین سفر به کنار دریا» ساخته «آدی وُیکو»
امسال «کایرو گوئرا» کارگران کلمبیایی در رأس هیأت داوران بخش "هفته منتقدان کن» قرار دارد و «امیرا سزار» بازیگر فرانسوی-انگلیسی، «ماریانا اسلات» تهیه‌کننده فرانسوی، «دیجا مامبو» خبرنگار سینمایی و منتقد فیلم اهل کشور کنگو و «جوناس کارپینانو» فیلم‌نامه‌نویس ایتالیایی ترکیب داوران این بخش را تکمیل می‌کنند.
پنجاه و هشتمین دوره بخش هفته منتقدان کن از تاریخ ۱۵ تا ۲۳ می (۲۵ اردیبهشت تا دوم خرداد) همزمان با جشنواره کن برگزار می‌شود.
انتهای پیام
