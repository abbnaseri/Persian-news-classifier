ساخت فیلم «طبقه حساس 2» فعلا صحت ندارد
کمال تبریزی خبرهای مبنی بر ساخت فیلم «طبقه حساس2» را تکذیب کرد و اعلام کرد که فعلا به هیچ وجه این خبرها صحت ندارد!
این کارگردان سینما در متنی که امروز ۱۹ خرداد ماه در اختیار ایسنا گذاشت، نوشت: «این روزها در فضای مجازی و در یک اقدام فرصت طلبانه خبری منتشر شده مبنی بر ساخت فیلم «طبقه حساس ۲» به کارگردانی کمال تبریزی که فعلاً به هیچ وجه صحت نداشته و کاملاً تکذیب می‌شود!
متاسفانه برخی منابع خبری متکی بر اطلاعات جسته و گریخته و بدون ذکر ماخذ خبر اقدام به نشر اینگونه اخبار می‌کنند که با شان و اخلاق حرفه ای این حوزه منافات دارد. امیدوارم جامعه مفید رسانه‌ای به ویژه در فضای مجازی به همکاران خود تذکر لازم را بدهند و مراقبت کنند که کمتر شاهد انتشار اطلاعات غلط در فضای مجازی باشیم. با آرزوی موفقیت و رقابت سالم» انتهای پیام
