حضور جواد عزتی در آغاز یک نمایش 
جواد عزتی پنجشنبه ۳۰‌ خردادماه با حضور در عمارت نوفل‌لوشاتو نمایش «هوس و ۷ دقیقه» به کارگردانی علیرضا مهران را افتتاح می‌کند. 
به گزارش ایسنا، «هوس و ۷ دقیقه» نوشته علی اصغری با نگاهی به نمایشنامه اتوبوسی به نام هوس نوشته تنسی ویلیامز است که از ۳۰ خرداد به روی صحنه می‌رود.
در خلاصه داستان «هوس و ۷ دقیقه» آمده: شهلا بعد از هفت سال برای دیدن خواهرش وارد یک شهرک حاشیه‌ای می‌شود، ورود او به این شهرک سرنوشت تلخی را برایش رغم می‌زند...
بازیگران این نمایش به ترتیب ورود به صحنه، مهلقا باقری، لیلا بلوکات، فرزاد حسنی و امیر کربلایی زاده هستند و از دیگر عوامل نمایش «هوس و ۷ دقیقه» می‌توان به تهیه‌کننده: سروش نژادآذر، مشاور کارگردان: هادی حجازی‌فر، جانشین تهیه‌کننده: عرفان پورمحمدی، مدیر تولید: منصور عربی، برنامه‌ریز: حسین متحد، دستیار کارگردان: رحمت عنایت، مدیر صحنه: امین آقایی، منشی صحنه: فاطمه دولتخواهی، دستیار صحنه: سجاد مشرفی، گریم: زینب دهقانی، عکاس: رضا جاویدی، طراح پوستر و بروشور: محمد موحدنیا، آهنگساز: مبینا چاپی، نوازنده: مینا حسن‌خانی و مشاور رسانه‌ای: مهدی سلیمانی برچلویی اشاره کرد.
نمایش «هوس و ۷ دقیقه» از تاریخ ۳۰ خرداد لغایت ۲۹ تیر هر شب ساعت ۲۲:۳۰ در عمارت نوفل‌لوشاتو به روی صحنه خواهد رفت.


انتهای پیام


