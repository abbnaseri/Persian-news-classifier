«کارت پرواز» حکایت تزانزیت مواد مخدر + فیلم 
تیزر فیلم سینمایی «کارت پرواز» ساخته مهدی رحمانی همزمان با آغاز اکران رونمایی شد.
به گزارش ایسنا به نقل از روابط عمومی این فیلم، تیزر این اثر ساخته بهروز داودی است که پیش از این سیمرغ بلورین بهترین تیزر از جشنواره فیلم فجر را برای ساخت تیزر فیلم سینمایی «دیگری» دریافت کرده و کاندید دریافت سیمرغ و جایزه جشن خانه سینما برای فیلم‌های متعدد سینمای ایران بوده است.
اکران «کارت پرواز» از روز گذشته (شنبه یکم تیرماه) در گروه سینماهای هنروتجربه در سراسر کشور آغاز شده است.
منصور شهبازی، ندا جبرئیلی، محمدعلی نجفی، اصغر رفیعی جم، شیرین یزدانبخش، طلا معتضدی، امین قوامی و علی کلانتری بازیگران این فیلم هستند.
«کارت پرواز» داستان ندا، دختر جوانی است که برای رفع مشکل مالی‌اش تصمیم به ترانزیت مواد مخدر از راه بلعیدن آن می‌گیرد.
این فیلم محصول مهدی رحمانی و بهمن کامیار در مقام تهیه‌کننده است.
عوامل این فیلم عبارتند از: کارگردان: مهدی رحمانی، نویسنده: امیر عربی، مهدی رحمانی و بابک میرزاخانی، مدیرفیلمبرداری: محمد رسولی، تدوین: محمدرضا موئینی، آهنگساز: بابک میرزاخانی، طراح صحنه و لباس: ویدا روشنی، طراح گریم: محسن دارسنج، صدابردار: امیر نوبخت حقیقی، صداگذار: امیرحسین قاسمی، طراح جلوه‌های بصری: امیر سحرخیز، مدیر تولید: سعید شرفی‌کیا، مشاور رسانه‌ای: مریم قربانی‌نیا، تهیه‌کننده: مهدی رحمانی و بهمن کامیار.


مرورگر شما از ویدئو پشتیبانی نمی‌کند.
   فایل آن‌را از اینجا دانلود کنید: 
  video/mp4


انتهای پیام
