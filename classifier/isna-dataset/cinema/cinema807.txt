نسیم ادبی با «گواهی امضاء» همراه شد
نسیم ادبی در  فیلم سینمایی «گواهی امضاء» به کارگردانی شهرام اسدزاده نقش اول زن را ایفا می‌کند.
به گزارش ایسنا، طبق گزارش رسیده، در فیلم سینمایی «گواهی امضا» که به نویسندگی و کارگردانی شهرام اسدزاده و با بازی امیر آقایی چندی پیش کلید زده شد، نسیم ادبی (محبوبه) نقش مقابل امیر آقایی را ایفا می‌کند، این دومین همکاری نسیم ادبی و شهرام اسدزاده بعد از فیلم طاقباز است.
«گواهی امضا» روایت متقاطع و پیچیده‌ای است از یک شبانه روز از زندگی فریبرز و محبوبه که تصادف دختر بچه ٥ ساله‌شان (تینا) با اتومبیل گروه فاسدان، آنها را سر راه زوج دیگری به نام‌های اشکان و ندا قرار می‌دهد. در میان این هیاهو و درگیری‌ها هر کس به فکر نجات زندگی خود از یک چند ضلعی تعقیب و گریز است تا گواهی برای تار و پود افکار خود بدست آورد.
اسامی سایر بازیگران این فیلم به زودی و همزمان با رفتن جلوی دوربین اعلام می‌شود.
عوامل این فیلم عبارتند از: نویسنده و کارگردان: شهرام اسدزاده، تهیه‌کننده: سید محمد قاضی، مشاور پروژه: سیروس الوند، مجری طرح: موسسه نقطه عطف سینما و تئاتر، مدیر تولید: رحمت عبدالله‌زاده، مدیر فیلمبرداری: مهدی ایل‌بیگی، دستیار اول کارگردان و برنامه‌ریز: علی آشتیانی، صدابردار: محمد صالحی، طراح گریم: دانیال شعاعی، طراح صحنه: حسین مجد، جانشین تولید: فروزان جنیران، دستیار اول فیلمبردار و نورپرداز: مصطفی بافرونی، منشی صحنه: شهرزاد مطلق، طراح لباس: سمیرا کشورنژاد، مدیر تدارکات: مراد خانه‌زاد، فیلم پشت صحنه: پریسا آزمایش، مشاور رسانه‌ای و مدیر روابط عمومی: مریم قربانی نیا. عکس: حسین خدارتی.
انتهای پیام
