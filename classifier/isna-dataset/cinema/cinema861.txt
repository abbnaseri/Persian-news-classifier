خواجه نصیری‌ها به تماشای خفاش شب می‌نشینند
نمایش "غلامرضا لبخندی"  چهارم اردیبهشت ماه در کانون تئاتر دانشگاه خواجه نصیر نمایش داده می‌شود.  
به گزارش ایسنا، کانون تئاتر دانشگاه صنعتی خواجه نصیر به دبیری حیان مدیرروستا و نایب دبیری فریبا ابراهیمی چهارشنبه چهارم اردیبهشت ماه به تماشای نمایش "غلامرضا لبخندی" به نویسندگی و کارگردانی کهبد تاراج خواهند نشست.
این نمایش درامی مستند بر اساس زندگی قاتل زنجیره‌ای غلامرضا خوشرو معروف به "خفاش شب"است.
کهبد تاراج کارگردان و نویسنده کارهایی چون "جوادیه" و "سوگواری قبل از مصیبت"و "نظام آباد " است که سال گذشته کارگاهی در دانشگاه صنعتی خواجه نصیرالدین طوسی برگزار کرد که در نهایت منجر به خلق نمایش "مکالمات"شد که اسفند ۹۷ در آمفی تئاتر دانشگاه خواجه نصیر به اجرا درآمد.
حیان مدیرروستا دبیر کانون تئاتر دانشگاه صنعتی خواجه نصیر در این باره گفت: این اولین برنامه کانون تئاتر جدید و هشتاد و پنجمین تماشای گروهی این کانون است که با همراهی نگار قره‌ی و آیدا قبه تدارک دیده شده و پیش‌بینی می‌شود مورد استقبال مخاطبین قرار بگیرد.
بهای بلیت این نمایش با تخفیف ۶۰ درصد به قرار زیر خواهد بود:
- دانشجویان دانشگاه صنعتی خواجه نصیرالدین طوسی: ١٦ هزار تومان
- اعضای انجمن دانش آموختگان دانشگاه خواجه نصیرالدین طوسی: ١٨هزار تومان
و سایر مهمانان : ٢٠هزار تومان
دوستان علاقمند به شرکت در تماشای گروهی می‌توانند از سایت ایوند در این لینک اقدام به خرید کنند.
انتهای پیام
