اجرای ویژه نمایش فرانسوی‌ها در تئاتر فجر 
نمایش «یک تئاتر کوچک از انتهای دنیا» از کشور فرانسه روز ۲ اسفند علاوه بر اجرا در ساعت ۲۰:۳۰ در تالار حافظ، یک اجرای ویژه در ساعت ۱۸ نیز خواهد داشت.
به گزارش ایسنا به نقل از روابط عمومی سی و هفتمین جشنواره بین المللی تئاتر فجر، نمایش «یک تئاتر کوچک از انتهای دنیا» به کارگردانی ازکیل گارسیا رمئو از کشور فرانسه، روز پنجشنبه ۲ اسفند علاوه بر اجرا در ساعت ۲۰:۳۰ در تالار حافظ، یک اجرای ویژه نیز در ساعت ۱۸ خواهد داشت.
نمایش «یک تئاتر کوچک از انتهای دنیا» در بخش تئاتر ملل و مسابقه بین الملل سی و هفتمین جشنواره بین المللی تئاتر فجر حضور دارد.
همچنین نمایش «پسرها پسرند» به کارگردانی فرنس فهر از کشور رومانی روز سه شنبه ۳۰ بهمن، علاوه بر اجرای خود در ساعت ۱۹ در سالن اصلی تالار مولوی، یک اجرای ویژه نیز برای هنرمندان تئاتر شهرستان‌های حاضر در جشنواره سی و هفتم داشت و در ساعت ۱۶ به صحنه رفت.
انتهای پیام
