اجرای «بی نام» در عمارت روبرو
پرفورمنس برگزیده بخش کارگردانی در دهمین جشنواره مونولوگ تهران در عمارت روبرو اجرا می‌شود.


به گزارش ایسنا به نقل از روابط عمومی مجموعه فرهنگی هنری عمارت روبرو، پرفورمنس «بی نام» به کارگردانی مهلا عرب فریدی که در دهمین دوره جشنواره مونولوگ تهران تندیس بهترین کارگردانی را دریافت کرده است این شب‌ها ساعت ۱۸:۳۰ در عمارت روبرو اجرا می‌شود.
داستان این اجرا در مورد دختری است که بر اساس متریال تلفن همراه خود ژست‌های جدیدی خلق می‌کند.
گفتنی است این پرفورمنس تا ۳۱ فروردین ماه ساعت ۱۸:۳۰ در عمارت روبرو اجرا می‌شود و علاقمندان از طریق سایت تیوال می‌توانند برای تهیه بلیت اقدام کنند.
انتهای پیام
