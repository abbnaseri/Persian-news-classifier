«سوظن» به صحنه می‌رود
نمایش «سوءظن» به نویسندگی و کارگردانی محمدحسین رحیم در تماشاخانه استاد جمشید مشایخی به صحنه می‌رود.
به گزارش ایسنا، «سوءظن» از یکشنبه ۱۶ تیر در تماشاخانه استاد مشایخی اجرای خود را آغاز می‌کند. به ترتیب حروف الفبا حمید اخوان، فائزه اسکندری، عطیه سادات حسینی، محمدحسین رحیم، ریحان غلامی، محسن کشاورز و علیرضا موسوی در این نمایش ایفای نقش می‌کنند.
دیگر عوامل کار عبارتند از: گروه آرکا دکور تهیه کننده، محمدتقی احمدزاده طراح صحنه، علی محمد دستفروشان دستار صحنه، شایان جمال آهنگساز، علی رضا مسعودی و حامد هاشمی طراح پوستر، ثنا نوروزبیگی طراح لباس، صوفیا نساجی و لیلا مددی طراح گریم، مهران عبدالمالکی مجری گریم وشایان قربانی روابط عمومی و تبلیغات.
نمایش سوءظن از ۱۶ تا ۳۱ تیر در ساعت ۲۱و به مدت ۷۰ دقیقه در تماشاخانه استاد مشایخی واقع در ضلع شمال‌غرب چهارراه ولیعصر، ساختمان ۱۴۷۸ اجرا می‌شود. علاقمندان برای تهیه بلیت به سایت تیوال مراجعه کنند.
همه چیز از اواسط یک مهمانی شروع می‌شود، یک شام، صدای رادیو و انتقام… در خلاصه نمایش آمده است: فرض کنید بهترین آدم زندگی‌تون تو شب تولدتون بهتون یه گردنبند کادو بده، قشنگه نه؟ …نه نیست...
انتهای پیام
