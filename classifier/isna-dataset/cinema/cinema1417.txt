/ در سینما و تئاتر چه خبر است؟/
اعلام صدور پروانه نمایش «دختر شیطان»، انتشار مقررات جشنواره فیلم شهر و رونمایی از پوستر یک فیلم از جمله خبرهای دریافتی شنبه 4 اسفند ماه است.
با صدر پروانه نمایش فیلم سینمایی «دختر شیطان» این فیلم آماده اکران نوروزی شد.
به گزارش ایسنا، طبق اعلام روابط عمومی فیلم، مراحل فنی فیلم تازه قربان محمدپور که بعد از «سلام بمبئی» دومین محصول مشترک سینمای ایران و بالیوود است به تازگی به پایان رسیده و دفتر پخش فیلمیران این فیلم را اکران خواهد کرد.
حمید فرخ نژاد، ایشا روات، جکی شروف، گلشن گروور، سیمران میشکوتی، محمدرضا شریفی نیا و فردین حفیظی بازیگران این فیلم هستند.
اعلام مقررات جشنواره فیلم شهر
مقررات خاص و جوایز بخش مسابقه فیلم های سینمایی هفتمین جشنواره بین المللی فیلم شهر اعلام شد.
تمام فیلم‌های سینمایی منطبق با موضوعات جشنواره که دارای پروانه ساخت سینمایی باشند می‌توانند در این بخش حضور یابند.
تاریخ تولید آثار جهت شرکت در بخش های مختلف جشنواره باید از نیمه دوم سال ۱۳۹۵ باشد که در ششمین جشنواره فیلم شهر نیز شرکت نکرده باشند. ضمناً محدودیتی در تعداد آثار ارسالی برای متقاضیان و تهیه کنندگان آثار سینمایی وجود ندارد.
در این بخش هفت تندیس جشنواره به همراه لوح تقدیر و جایزه نقدی به: بهترین فیلم نامه فیلم سینمایی، بهترین بازیگر نقش اول زن، بهترین بازیگر نقش اول مرد، بهترین دستاورد فنی یا هنری، بهترین کارگردانی، بهترین فیلم و همچنین بهترین اثر با محوریت تهران شناسی و تهران نگاری اهدا خواهد شد.
ثبت نام اینترنتی آثار از طریق سایت جشنواره به نشانی: www.shahrfilmfest.com و تا پایان فروردین ماه سال ۱۳۹۸ امکان پذیر است.
«هفتمین جشنواره بین المللی فیلم شهر» توسط موسسه تصویر شهر به دبیری هاشم میرزاخانی تابستان سال ۱۳۹۸ در تهران برگزار می شود.


رونمایی از پوستر رسمی فیلم سینمایی «بهشت گمشده»

پوستر رسمی فیلم سینمایی «بهشت گمشده» به کارگردانی حمید سلیمیان و تهیه کنندگی محمدصادق آذین با طرحی از محمد روح الامین رونمایی شد.
اکران عمومی این فیلم از چهارشنبه ۷ اسفندماه به سرگروهی پردیس باغ کتاب در سینماهای سراسر کشور آغاز خواهد شد.
فرامرز قریبیان، افشین هاشمی، افسانه پاکرو، متین ستوده، محمدهادی قمیشی، رویا شریف، با حضور نیره فراهانی و کاوه خداشناس، معرفی محمدحسین خرسندی فرد و چهره های خردسال محمدمهدی احدی، شکیبا فرمانی، یاشار سلیمانی و ریحانه شهرامی فر ترکیب بازیگران این فیلم را تشکیل می‌دهند.
در خلاصه داستان «بهشت گمشده» آمده است: "عیسی برای یافتن راه نجات آیدا، سفری را در قصه ای پرماجرا آغاز می کند…"
عوامل فیلم سینمایی «بهشت گمشده» عبارتند از؛ کارگردان: حمید سلیمیان، تهیه کننده: محمدصادق آذین، مجری طرح: علیرضا خرسندی فرد، سرمایه گذاران: علیرضا خرسندی فرد، حمید سلیمیان، سیده مریم حسینی نژاد، نویسندگان: حمیدرضا سلیمی و حمید سلیمیان، مدیر فیلمبرداری: اشکان اشکانی و حسن اسدی، تدوین: سپیده عبدالوهاب و سارا آهنی، موسیقی: امید رئیس دانا، صداگذاری و میکس: حسین قورچیان و مهرداد جلوخانی، صدابرداری: فرخ فدایی و فرید پیرایش، طراح صحنه و لباس: محمدهادی قمیشی و آبتین برقی، طراح چهره پردازی: محسن بابایی و امید گلزاده، مدیر تولید: علی رضا خرسندی فر و مهدی بشکوفه، دستیار اول و برنامه ریز: شکوفا کریمی و حمید باب الحوائجی، عکاس: حسام خلوصی و سیده افسانه حسینی نژاد، تبلیغات و اطلاع رسانی: سینماتوپیا، پخش: فیلم آفرین.


انتهای پیام 

