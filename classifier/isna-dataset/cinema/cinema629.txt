مستند بلند «خانه‌ای برای تو» در رقابت لهستانی‌ها 
مستند بلند «خانه‌ای برای تو» محصول سازمان سینمایی حوزه هنری در بخش رقابتی جشنواره بین‌المللی فیلم مستند «کراکف» لهستان حضور دارد.
به گزارش ایسنا به نقل از روابط عمومی سازمان سینمایی حوزه هنری، «خانه‌ای برای تو» به کارگردانی مهدی بخشی مقدم و تهیه کنندگی مهدی شامحمدی در پنجاه و نهمین دوره جشنواره «کراکف» حضور دارد.
این جشنواره‌ی معتبر در شهر «کراکف» از تاریخ ۲۶ می تا ۲ ژوئن، برابر با ۵ تا ۱۲ خرداد برگزار می‌شود.
در طول هشت روز برگزاری این جشنواره، شرکت کنندگان به تماشای ۲۵۰ اثر از سراسر دنیا می‌نشینند.
هر ساله حدود نهصد نفر از علاقمندان سینما از سراسر دنیا که شامل کارگردانان، تهیه کنندگان و برگزار کنندگان جشنواره‌ها در این رویداد مهم سینمایی حضور دارند.
پخش بین‌الملل مستند «خانه‌ای برای تو» برعهده سازمان سینمایی حوزه هنری است.
انتهای پیام
