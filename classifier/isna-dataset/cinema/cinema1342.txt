سید امیر پروین حسینی رئیس هیات مدیره آیفیک شد
جلسه هیات مدیره «آیفیک» در آخرین ماه سال 97 همراه با تغییر رییس هیات مدیره آن برگزار شد.
به گزارش ایسنا به نقل از روابط عمومی آیفیک، هیات مدیره انجمن صنفی شرکت ها و موسسات فیلمسازی ایران یکشنبه ۱۲ اسفند ۹۷ در محل انجمن تشکیل جلسه داد.
در این نشست با حضور تمامی اعضا و بازرس انجمن ضمن تقدیر از خدمات اسماعیل عفیفه رییس سابق هیات مدیره، سید امیر پروین حسینی با رأی اکثریت اعضا رییس جدید هیات مدیره آیفیک شد.
همچنین در ادامه جلسه با قدردانی از خدمات طهورا ابوالقاسمی عضو هیات مدیره و خزانه دار آیفیک، علی شیرمحمدی دیگر عضو هیات مدیره به عنوان خزانه دار جدید منصوب شد.
اعتلای حرفه و هنر تولید فیلم و برنامه‌های دیداری و شنیداری در ایران، ایجاد یک نظام حرفه‌ای برای توسعه تولید فیلم و برنامه های دیداری و شنیداری در کشور، پشتیبانی و حراست از حقوق صنفی، حرفه‌ای، مادی و معنوی اعضاء و حضور فعال به عنوان یک مرکز تخصصی و ذیصلاح در مسائل حرفه ای در کلیه زمینه های مربوط به شرکت ها و موسسات فیلمسازی از اهداف انجمن صنفی شرکت ها و موسسات فیلمسازی ایران (آیفیک) است.
انتهای پیام

