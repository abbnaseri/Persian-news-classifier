در تالار "مولوی" چه خبر است؟
اجراهای سال 98 با نمایش «زایش» در تالار مولوی آغاز شد.
به گزارش ایسنا به نقل از روابط عمومی مرکز تئاتر مولوی، نمایش «زایش» به نویسندگی و کارگردانی امیر مهدی غرشی، از روز پنج شنبه 15 فروردین ماه در ساعت 19 در سالن کوچک مرکز تئاتر مولوی به صحنه رفته است.
 نمایشنامه‌ی این اثر، برگزیده پنجمین جشنواره نمایشنامه خوانی مرکز تئاتر مولوی و کاندید بهترین نمایشنامه از هجدهمین جشنواره تئاتر دانشگاهی بوده است.
در این نمایش محمدرضا آبادی و مصطفی عطری به ایفای نقش می پردازند و هانیه مهدی خانی (منشی صحنه)، علی داوودی (طراح صحنه و نور)، سعید حمیدیان (دستیار و برنامه ریز)، محمد هداوند (گرافیست)، مهران عشریه (روابط عمومی)، ندا کاوندی (تبلیغات مجازی) و افرا شهباززاده (عکاس) نیز در این نمایش به همکاری می پردازند.
علاقه‌مندان برای دیدن نمایش «زایش» که تا 2 اردیبهشت ماه هر روز –به جز شنبه ها- در ساعت 19 به صحنه می‌رود، می‌توانند به مرکز تئاتر مولوی دانشگاه تهران به آدرس خیابان انقلاب، خیابان ۱۶ آذر، جنب باشگاه دانشجویان، مرکز تئاتر مولوی مراجعه کنند.

انتهای پیام 



