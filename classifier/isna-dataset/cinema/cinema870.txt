اولین نمایش «منطقه پرواز ممنوع» در جشنواره جهانی فیلم فجر
فیلم سینمایی «منطقه پرواز ممنوع» برای اولین بار در سی و هفتمین جشنواره جهانی فیلم فجر اکران می‌شود.
به گزارش ایسنا به نقل از «عمار فیلم»، فیلم سینمایی «منطقه پرواز ممنوع» به نویسندگی و کارگردانی امیر داسارگر، برای اولین بار در سی و هفتمین جشنواره جهانی فیلم فجر اکران می‌شود.
بر اساس این گزارش، فیلم سینمایی «منطقه پرواز ممنوع» روایتگر داستان سه نوجوان ۱۳- ۱۲ ساله است که در گوشه‌ای از ایران در حال انجام کاری هستند و در این مسیر مشکلاتی برایشان ایجاد می‌شود و همین باعث درگیری میان آن‌ها و بعضی از افراد می‌شود و قدم به قدم متوجه مسائلی می‌شوند.
بر این اساس، اولین نمایش فیلم «منطقه پرواز ممنوع» روز پنجشنبه ۲۹ فروردین ماه ساعت ۱۶:۳۰ در سالن بنیاد سینمایی فارابی و دومین نمایش آن جمعه ۳۰ فروردین ماه ساعت ۱۱:۱۰ در سالن ۵ پردیس سینمایی چارسو است.
سی و هفتمین جشنواره جهانی فیلم فجر از ۲۹ فروردین ماه تا ۶ اردیبهشت ماه در تهران برگزار می‌شود.
انتهای پیام
