موزه سینمای ایران را رایگان ببینید!
بازدید از موزه سینمای ایران به مناسبت روز جهانی موزه و میراث فرهنگی، رایگان اعلام شد.
به گزارش ایسنا، به نقل از روابط عمومی موزه سینمای ایران، شنبه ۲۸ اردیبهشت‌ماه ۱۳۹۸ همزمان با روز جهانی موزه، بازدید از تالارهای آغازگران، معاصران و بین‌الملل، نمایشگاه‌های دفاع مقدس، کودک، علی حاتمی، نام‌آوران، خانه فرهاد و تماشاخانه، در موزه سینما رایگان است و علاقمندان می‌توانند از ساعت ۱۰ تا ۱۸ روز یاد شده، از این مکان تاریخی دیدن کنند.

موزه سینمای ایران طبق روال همیشگی در روزهای یکشنبه تا پنجشنبه از ساعت ۹ تا ۱۸ و جمعه‌ها و ایام تعطیل از ساعت ۱۴ تا ۱۸ میزبان علاقه‌مندان خواهد بود. (تالارهای موزه روزهای شنبه تعطیل است.)
انتهای پیام
