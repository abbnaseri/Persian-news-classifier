مستندی درباره‌ی «آیدین نیکخواه» در تدارک اکران گروه «هنر و تجربه» 
مستند «آیدین» با محوریت آیدین نیکخواه بهرامی (بازیکن فقید تیم ملی بسکتبال ایران) بزودی در گروه «هنر و تجربه» به نمایش درمی‌آید.
به گزارش ایسنا، اشکان مهریار کارگردان مستند آیدین گفت: این اثر اولین فیلمی است که درباره زندگی یک بسکتبالیست در ایران ساخته شده است.
وی افزود: ساخت این مستند دو سال طول کشیده است که در آن داستان زندگی آیدین نیکخواه بهرامی، کاپیتان فقید تیم ملی بسکتبال روایت شده است. در این فیلم هم‌تیمی های آیدین نیکخواه بهرامی، مربیان و خانواده‌اش، درباره او صحبت کرده‌اند.
طبق اعلام دست‌اندرکاران این فیلم، این مستند در ماه‌های آینده در گروه سینمایی هنر و تجربه اکران خواهد شد.
آیدین نیکخواه بهرامی به عنوان کاپیتان تیم ملی بسکتبال نقش مهمی در صعود این تیم به عنوان اولین تیم صعود کننده ورزش گروهی از کشورمان به رقابت‌های المپیک در سال ۲۰۰۸ بود. این بازیکن تیم ملی چندی پیش از حضور در رقابت‌های المپیک در ۷ دی ۱۳۸۶ در سانحه دلخراش رانندگی در جاده چالوس درگذشت.
مستند «آیدین» روز جمعه ۱۴ تیرماه با حضور جمعی از هنرمندان، ورزشکاران، مدیران و اصحاب رسانه در پردیس سینمایی ایران مال ساعت ۱۹ نمایش داده خواهد شد.


انتهای پیام

