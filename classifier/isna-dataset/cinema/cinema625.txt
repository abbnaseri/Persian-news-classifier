آغاز اجرای حسن معجونی در «ایرانشهر» 
نمایش«شهر ما» به کارگردانی محمدحسن معجونی اجرای عمومی خود را آغاز کرد.
به گزارش ایسنا آن‌طور که روابط عمومی و امور بین‌الملل تماشاخانه ایرانشهر اعلام کرده است: نمایش «شهر ما» به کارگردانی محمدحسن معجونی شامگاه جمعه 20 اردیبهشت‌ماه با استقبال قابل‌توجه مخاطبان اجرای عمومی خود را در این مجموعه تئاتری آغاز کرد.
نمایش «شهر ما» در حالی اولین اجرای خود را در تماشاخانه ایرانشهر آغاز کرد که با چیدمان حدود سیصد صندلی در سالن استاد سمندریان شامگاه جمعه 20 اردیبهشت‌ماه با حداکثر ظرفیت خود میزبان مخاطبان و علاقه‌مندان به این نمایش شد.
در این اثر نمایشی بازیگران به ترتیب ورود عبارتند از کیارش دادگر، حسین امیدی، سوگل کلابی، مرسده ایزددوست، سما رجبی، آوا شریفی، مهدی ابوحمزه، عباس صابری، امیرحسین گمنام، افشین وزیرزاده، مهشید آقاخانی، هاله پورقدیمی، لیلا اکبری، داران آرمان، پریسا طهماسب، یاسمن دهقانی، ملینا جوهری، مهدی باقرکنی، مریم زارعی، رضا سامانی، بهشاد رسولی، سپهر جاویدیان، سحر علیرضایی، هدی بهمن‌اف، احمدرضا مقدسی، علی قانعی، سیاوش البخشی نائینی، افشین تمدن، مریم محمودی منش، علی بیک‌زاده، شیما بهرمن، علی شهدادی، پردیس رضاپوری، صبا پویشمن و بهار شعربافی.
همچنین مهدی چاکری دراماتورژ، شایلان عشایری مدیر پروژه و طراح لباس، صبا کسمایی طراح نور، کیارش دادگر، ارسلان انکشافی، ملینا جوهری و کوروش خلیلی موسیقی، احسان معجونی ساخت تیزر، البرز تیمورزاده عکاس، لیدا فتح‌الهی مربی بدن، محمدرضا علی‌اکبری مربی بیان، رها شیرازی دستیار کارگردان و برنامه‌ریز، سیاوش البخشی نائینی، امیرحسین بیات و سپهر صانعی گروه کارگردانی، زهرا میرآقایی منشی صحنه، رضا سامانی مدیر تولید، بهشاد رسولی، میلاد حکمت و ندا تسلیمیان مدیران صحنه، مهشید دمی‌زاده و شیرین طیبی دستیاران طراح صحنه و لباس، سید مصطفی طباطبایی «صنایع چوب میزان» ساخت دکور و محسن نوری، مهتاب شیرانی، مریم سپهری و ساسان پیروز همکاران گروه «لیو» نمایش «شهر ما» هستند.
انتهای پیام 

