برپایی هفته‌ی آموزش و پژوهش در جشنواره تئاتر دانشگاهی ایران 
«هفته آموزش و پژوهش» بیست و دومین جشنواره بین المللی تئاتردانشگاهی ایران با برگزاری چند کارگاه، سمینار ، نشست تخصصی و جلسه نمایشنامه خوانی از روز دوشنبه دوم اردیبهشت ماه با حضور هنرمندان ایرانی و خارجی آغاز می شود.
به گزارش ایسنا به نقل از روابط عمومی بیست و دومین جشنواره بین المللی تئاتر دانشگاهی ایران، بخش پژوهشی بیست و دومین جشنواره بین المللی تئاتر دانشگاهی ایران با عنوان «هفته آموزش و پژوهش» از روز دوشنبه دوم اردیبهشت ماه با برگزاری جلسات نمایش فیلم، سخنرانی، نمایشنامه خوانی، سیمنارها و نشست های تخصصی مختلف آغاز می شود.
همزمان با برگزاری این رویداد که دو روز قبل از برگزاری بخش اجرای آثار صحنه‌ای حشنواره صورت خواهد گرفت. چند کارگاه تخصصی نیز با حضور هنرمندان ایرانی و خارجی در مجموعه های دانشگاهی تهران میزبان دانشجویان شرکت کننده خواهد بود. این در حالی است که به دلیل محدودیت ظرفیت برنامه ها، دانشجویان و هنرمندان علاقه مند به شرکت در رویدادهای هفته آموزش و پژوهش می توانند با تماس به شماره تلفن ۰۹۱۲۸۳۰۵۴۹۹ نسبت به ثبت نام خود اقدامات لازم را انجام دهند.
براساس اعلام دبیرخانه بیست و دومین جشنواره بین المللی تئاتر دانشگاهی ایران، برنامه کامل «هفته آموزش و پژوهش» این جشنواره به شرح زیر اعلام شده است:
* دوشنبه دوم اردیبهشت
تماشاخانه باشگاه دانشجویان: ساعت ۱۴ تا ۱۵: پخش فیلم و سخنرانی kagami jishi و ozu jasujiro از مرکز مطالعات ژاپن در ایران
سالن اصلی باشگاه دانشجویان: ساعت ۱۵ تا ۱۶: بخش پژوهش - «بررسی سیر تحول تئاتر ابتدای قرن بیستم از زاویه دید بدن» با سخنرانی سجاد شفیعی فر / ساعت ۱۶ تا ۱۷: بخش پژوهش - «مطالعه بوردیویی بر پیدایش و سیردگرگونی سیاه بازی در ایران» با سخنرانی زهرا شیروانی / ساعت ۱۷ تا ۱۸: بخش پژوهش - «مشاهده و تصاحب؛ بررسی دیالکتیک شرق و غرب در روند مدرن سازی گونه های نمایشی ژاپن بر مبنای نظریات دت سوزوکس و مطالعه موردی بر آثاریوکو میشما و اجرای اینشتین در ساحل اثر رابرت ویلسن» با سخنرامی محمد اوحدی حائری
*سه شنبه سوم اردیبهشت؛
سالن اصلی باشگاه دانشجویان: ساعت ۱۰ تا ۱۳: کارگاه - «دراماتورژِی صدا» با حضور علی شمس / ساعت ۱۴ تا ۱۵: نمایشنامه خوانی - «دربسته» نوشته ژان پل سارتر- با همکاری انجمن دوستی ایران و فرانسه / ساعت ۱۵ تا ۱۶: سمینار- «بررسی تطبیقی صحنه آرایی حماسی در ادبیات نمایشی ایران و فرانسه» با سخنرانی سهراب احمدی و علی صابونچی؛ «تئاتر در گرجستان» / ساعت ۱۶ تا ۱۷: بخش پژوهش - «مفهوم جابه جایی قدرت در نمایشنامه های شکسپیر: مطالعه موردی شاه لیر، ژولیوس سزار و مکبث با سخنرای احمد خالقی / ساعت ۱۷ تا ۱۸: بخش پژوهش - «خود آیینی تئاتر همچون مقاومت» با سخنرانی نوید قویدل / ساعت ۱۸ تا ۲۱: پنل پژوهشی - «تئاتر و علوم شناختی» با حضور محمد شهبا و علی منصوری
*چهارشنبه چهارم اردیبهشت؛
سالن اصلی باشگاه دانشجویان: ساعت ۱۰ تا ۱۳: کارگاه - «دراماتورژِی صدا» با حضور علی شمس / ساعت ۱۴ تا ۱۵: نمایشنامه خوانی - «هر آنچه دوست داری از دست خواهی داد»؛ وحید منتظری / ساعت ۱۵ تا ۱۶: نمایشنامه خوانی - «سواحل غم انگیزآکرون»؛ مهین بهزادی مهرداد / ساعت ۱۶ تا ۱۷: سمینار - «فرهنگ بصری در عصر دیجیتال و تاثیر آن بر هنرهای نمایشی» با سخنرانی پریسا عباس زاده / ساعت ۱۷ تا ۱۸: سمینار - «مرگ تئاتر: نگاهی آسیب شناسانه بر مفهوم همکاری در فرآیند تولید خلاقه تئاتر کنونی دانشگاه ایران» با سخنرانی محمد اوحدی حائری
تالار استاد صمیمی مفخم دانشگاه تهران: ساعت ۱۶ تا ۲۰: کارگاه - «من / تو، من» با حضورحبیب ارمکان و سعید اکبرزاده
*پنجشنبه پنجم اردیبهشت؛
سالن اصلی باشگاه دانشجویان: ساعت ۱۰ تا ۱۳: کارگاه - «کلاس نمایشنامه نویسی شیوه جریان سیال ذهن» با حضور سیاوش پاکراه / ساعت ۱۴ تا ۱۵: نمایشنامه خوانی - «فرآیند»؛ علی کرسی زر / ساعت ۱۵ تا ۱۶: نمایشنامه خوانی - «گاری گت گت»؛ فرشاد قاسمی / ساعت ۱۶ تا ۱۷: سمینار- «ردپای چارچوب اسکرام در روند تولید تئاتر استانیسلاوسکی و گروتفسکی با نظر به نمایش های «مردگان زرخرید» و «تارتوف» استانیسلاوسکی و پروژه تئاتر عینی گروتفسکی» با سخنرانی عباس حاتمی / سمینار - «عوامل موثر در نگرش نسبت به تئاتر و قصد خرید بلیت» با سخنرانی پریا انصار دزفولی / ساعت ۱۷ تا ۱۸: سمینار - «تعزیه پژوهی با رویکرد متریالیستی» با سخنرانی سجاد یاری
تالار استاد صمیمی مفخم دانشگاه تهران: ساعت ۱۶ تا ۱۹ : کارگاه - «بیان پویایی در مونولوگ های کلاسیک» با حضور lrakli Gogia از گرجستان – ( جلسات بعدی: ۶ و ۷ اردیبهشت)
*جمعه ششم اردیبهشت؛
تماشاخانه «فانوس»: ساعت ۱۰ تا ۱۳: کارگاه - «مکان: نقطه شروع (پیش گفتاری تئوری و عملی در باب روند خلق در مکان های غیر تئاتری)» با حضور ندا شاهرخی، یاسمی خواجه ای
تالار خورشیدی دانشگاه هنر: ساعت ۱۶ تا ۲۰: کارگاه - «تکنیک های حرکتی معاصر و بداهه پردازی» با حضور Ismet Koroglu از ترکیه
*سه شنبه دهم اردیبهشت؛
سالن اصلی باشگاه دانشجویان: ساعت ۱۰ تا ۱۳: پنل پژوهشی و آموزشی - «آشنایی با نمایش های ایرانی و تعزیه و اجراخوانی گردآفرید؛ مقدمه ای بریک تجربه» با حضور داود فتحعلی بیگی، رحمت امینی و سجاد یاری
تالار خسروی دانشگاه هنر: ساعت ۱۷ تا ۲۰ : کارگاه - «صحبت با اشیا» با حضور Marius Schaffter و Jerome stunzi از کشور سوییس
بیست و دومین جشنواره بین المللی تئاتر دانشگاهی ایران به دبیری امین مختاری پنجم تا چهاردهم اردیبهشت ماه سال ۱۳۹۸ به همت اداره کل فرهنگی وزارت علوم، تحقیقات و فناوری برگزار خواهد شد.
انتهای پیام


