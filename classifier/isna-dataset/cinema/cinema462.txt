تسلیت انجمن بازیگران سینما برای درگذشت پرویز بهرام
شورای مرکزی انجمن بازیگران سینمای ایران درگذشت هنرمند پیشکسوت عرصه دوبله را تسلیت گفت.
به گزارش ایسنا به نقل از روابط عمومی شورای مرکزی انجمن بازیگران سینمای ایران، در این پیام آمده است: صدا و نوای دلنشین و گرم گوینده‌گان فیلم همواره با تصویر بازیگران همراه بوده و در حافظه سینمای کشورمان ثبت گردیده و به یادگار مانده است.
در کمال تأسف و اندوه هنرمند پیشکسوت و توانا استاد پرویز بهرام، چهره و صدای ماندگار تاریخ سینمای ایران از میان ما رفت.
شورای مرکزی انجمن بازیگران سینمای ایران درگذشت این هنرمند بزرگ را به خانواده محترم ایشان، اعضای محترم انجمن گوینده‌گان و سرپرستان گفتار فیلم، سینماگران و تمام هم وطنان هنردوست تسلیت عرض می‌نماید.
انتهای پیام
