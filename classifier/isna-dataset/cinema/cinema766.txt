آغاز به کار جشنواره‌ی نماز و نیایش در قم
هشتمین جشنواره ملی «نماز و نیایش به روایت دوربین» با افتتاح گالری عکس‌های راه‌یافته رسماً آغاز به کار کرد.
به گزارش ایسنا به نقل از روابط عمومی انجمن سینمای جوانان ایران، هشتمین جشنواره ملی «نماز و نیایش به روایت دوربین» صبح روز دوشنبه نهم اردیبهشت‌ماه با حضور جمعی از مسئولین و هنرمندان درتالار بزرگ شهر قم کار خود را آغازکرد.
افتتاح گالری عکس این تالار هم‌زمان با نمایش عکس‌های راه‌یافته به بخش مسابقه این رویداد ملی از بخش‌های اصلی این مراسم بود. در این گالری تعداد ۳۵ عکس از ۲۸ عکاس به انتخاب بابک برزویه، افشین شاهرودی و مجید ایرانی در معرض دید علاقه‌مندان قرار گرفته است.
در اولین روز برگزاری این جشنواره همچنین ۲۱ فیلم کوتاه در سه سانس به نمایش درمی‌آید.
هشتمین جشنواره ملی «نماز و نیایش به روایت دوربین» از نهم تا دوازدهم اردیبهشت ۹۸ در قم برگزار می‌شود.
انتهای پیام

