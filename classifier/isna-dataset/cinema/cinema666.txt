بازگشایی یک سالن تئاتری با «پروانه الجزایری»
نمایش «پروانه الجزایری» به نویسندگی پیام لاریان و به کارگردانی سعید حسنلو به زودی در در سالن باران (هامون) روی صحنه می‌رود.
به گزارش ایسنا و به نقل از روابط عمومی، پیش فروش بلیت‌های نمایش"پروانه الجزایری" به کارگردانی سعید حسنلو از امروز ۱۵ اردیبهشت ماه در سایت تیوال آغاز می‌شود و بلیت‌های سه روز اول نمایش به صورت اینترنتی پیش فروش می‌شود.
سالن باران (هامون) با مدیریت هادی حجازی فر و بعد چند ماه بازسازی مجموعه اجراهای خود را با این نمایش آغاز خواهد کرد.
"پروانه الجزایری"برنده تندیس بهترین نمایشنامه از سی و پنجمین جشنواره تئاتر فجر و برگزیده مسابقه‌ی تئاتر صحنه‌ای ایران دو در بخش بهترین نمایش‌نامه است.
بازیگران این نمایش به ترتیب ورود به صحنه عبارتند از: اامیر احمدقزوینی، گلنوش قهرمانی، مهسا ایرج پور، محمد علی‌محمدی، فرانک کلانتر، افشین زمانی و مجتبی پیرزاده هستند.
در خلاصه داستان این نمایش آمده است: "تا حالا شده کسی رو از دست بدین و تلاش کنین برش گردونین"
انتهای پیام
