شرق تهران صاحب سالن سینمایی مدرن می‌شود
سینما «رایمون» با یک سالن و امکانات فنی و جانبی امسال به بهره‌برداری می‌رسد.
به گزارش ایسنا به نقل از روابط عمومی موسسه بهمن سبز، مجتمع «رایمون» در منطقه حکیمیه تهران متعلق به سازمان تبلیغات اسلامی است و تا دو ماه آینده سالن آن (با ظرفیت ۹۰ صندلی) توسط موسسه بهمن سبز تجهیز و در قالب سینما فعالیت خود را ادامه می‌دهد.
در فاز اول یک سالن این مجتمع به عنوان سینما راه‌اندازی خواهد شد و در فاز دوم، سالن بعدی ساخته و به ناوگان سینمایی کشور افزوده می‌شود. مجتمع «رایمون» یک پلاتوی ضبط حرفه‌ای و استودیوی ساخت انیمیشن سینمایی دارد. سینما «رایمون» پس از تجهیز، دارای کافه، بوفه و فضاهای فرهنگی جانبی برای عرضه محصولات فرهنگی خواهد شد.
موسسه «بهمن سبز» امسال تعدادی از سالن‌های سازمان تبلیغات اسلامی در شهرهای مختلف را به سینما تبدیل خواهد کرد.
انتهای پیام
