انتصاب اعضای شورای سیاستگذاری انجمن تئاتر انقلاب و دفاع مقدس
رئیس بنیاد فرهنگی روایت فتح اعضای شورای سیاست گذاری انجمن تئاترانقلاب و دفاع مقدس را منصوب کرد.
به گزارش ایسنا به نقل از روابط عمومی انجمن تئاترانقلاب و دفاع مقدس دکتر سید محمد یاشار نادری رییس بنیاد فرهنگی روایت فتح طی احکامی جداگانه دکترقادرآشنا (مدیرکل اسبق مرکز هنرهای نمایشی)،شهرام کرمی (مدیر کل مرکز هنرهای نمایشی)،دکترنصرالله قادری (نویسنده، کارگردان و استاد دانشگاه)،حسین مسافرآستانه بازیگر و کارگردان و مدیرعامل اسبق انجمن تئاترانقلاب و دفاع مقدس)،کوروش زارعی (نویسنده کارگردان و بازیگر و مدیر مرکز هنرهای نمایشی حوزه هنری)،دکترمهرداد رایانی مخصوص (نویسنده کارگردان و مدیر انتشارات مرکز هنرهای نمایشی)،محسن سلیمانی فارسانی (نویسنده بازیگر و کارگردان و مدیرعامل انجمن تئاترانقلاب و دفاع مقدس) را به عنوان اعضا شورای سیاست گذاری انجمن تئاترانقلاب و دفاع مقدس و جواد تمدنی را به عنوان دبیر این شورا منصوب نمود.
انجمن تئاترانقلاب ودفاع مقدس در تدارک آماده سازی و مقدمات برگزاری هفدهمین جشنواره تئاترمقاومت در سال آینده می باشد و در نخستین جلسه این شورا که عصر گذشته یکشنبه ۲۲ اردیبهشت ماه ۹۸ برگزار شد مقرر شد که دبیر این جشنواره از بین گزینه‌های پیشنهادی انتخاب و فراخوان جشنواره در اسرع وقت انتشار پیدا کند.
هفدهمین جشنواره تئاترمقاومت در سال ۹۹ و به همت انجمن تئاترانقلاب و دفاع مقدس بنیاد فرهنگی روایت فتح برگزار خواهد شد.
انتهای پیام
