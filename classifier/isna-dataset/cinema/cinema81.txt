آخرین پروانه ساخت‌های آثار سینمایی اعلام شد
شورای پروانه ساخت آثار سینمایی با فیلمنامه‌های «چراغ خاموش»، «به دستانم نگاه کن» و «سال نو» موافقت کرد.
به گزارش ایسنا، به نقل از روابط عمومی سازمان سینمایی، فیلمنامه‌های «چراغ خاموش» به تهیه‌کنندگی کیان بابائیان، کارگردانی شاهد احمدلو و نویسندگی مهیار شاهرخی اصل، «به دستانم نگاه کن» به تهیه‌کنندگی یوسف صمدزاده و کارگردانی و نویسندگی بیژن موسوی کاشانی و «سال نو» به تهیه‌کنندگی، کارگردانی و نویسندگی رامبد جوان از شورای پروانه ساخت مجوز گرفتند.
همچنین در این جلسه با فیلمنامه‌های «بی‌نشان‌ها» به تهیه‌کنندگی امیر سماواتی، کارگردانی احسان صدیقی و نویسندگی عباس صالح مدرسه‌ای، «داستان درخت گردو» به تهیه‌کنندگی سید مصطفی احمدی، کارگردانی محمد حسین مهدویان و نویسندگی مشترک ابراهیم امینی و حسین حسنی، «شما اینجا هستید» به تهیه‌کنندگی، کارگردانی و نویسندگی عادل یراقی، «زیر زمین» به تهیه‌کنندگی الهام غفوری، کارگردانی سیروس مقدم و نویسندگی مشترک محسن طنابنده و خشایار الوند و «ملاقات با جادوگر» به تهیه‌کنندگی حمید اعتباریان، کارگردانی جمشید بهرامیان و نویسندگی پیمان عباسی که بررسی آنها از جلسات قبل باقی مانده بود، موافقت شد.
انتهای پیام
