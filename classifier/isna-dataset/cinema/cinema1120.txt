تئاترهایی که در تعطیلات نوروز می‌توان تماشا کرد
نوروز امسال پارسا پیروزفر، شهرام عبدلی، مجید فرهاد، علی ساسانی‌نژاد، جواد مولانیا، مجید امرایی و احسان ملکی نمایش‌هایی را در تعدادی از سالن‌های نمایش تهران روی صحنه می‌برند. رضا بهبودی، پانته‌آ پناهی‌ها، مهدی کوشکی، متین ستوده، علی هاشمی و … از جمله بازیگرانی هستند که در این نمایش‌ها نقش آفرینی می‌کنند.
به گزارش ایسنا، در چند سال گذشته که روز هنرهای نمایشی در تقویم ثبت شد، سالن‌های نمایشی هم در ایام نوروز تعطیل نبودند. امسال هم تعدادی از این سالن‌ها میزبان اجرای نمایش‌های نوروزی هستند.
تعطیلات نوروز فرصتی برای علاقه‌مندان به تئاتر است که از شهرهای دیگر به تهران می‌آیند و می‌توانند به تماشای تئاتر بنشینند. در این گزارش تعدادی از نمایش‌هایی که در تالارهای تهران اجرا خواهند شد، معرفی می‌شوند.
تئاترشهر
سالن اصلی تئاترشهر از هفتم فروردین ماه میزبان نمایش «ملاقات» به نویسندگی فردریش دورنمات و کارگردانی پارسا پیروزفر است. این نمایش هر شب ساعت ۱۹:۳۰ روی صحنه می‌رود.
علی ابدالی، نسترن امیرعبدالهیان، زینب ایزدپناه، رضا بهبودی، افسانه پرمر، پانته‌آ پناهی‌ها، پارسا پیروزفر، سیاوش چراغی پور، احسان حاجیانی، مهدی حسینی نیا، افشین خورشید باختری، امید رضایی، مونا رضایی، امیر صادقی، مجتبی علیرضالو، مونا غیاثی، نسیم قدس الهی، نیما قطبی، تیام کریمایی، سیاوش کریما، هومن کیایی، امیر محمدی، ایوب محمودنیا، مریم مسچیان، بهاره مصدقیان، نیما مظفری پور، الکس ملک کرم، داریوش موفق، مهدی میلانی، پیمان ناجی و امیر هرمزی نژاد از بازیگران این نمایش ۱۲۰ دقیقه‌ای هستند.


تئاتر مستقل تهران
دو نمایش «هدیه جشن سالگرد» و «اجازه دارم جیغ بکشم» در نیمه دوم فروردین ماه در تئاتر مستقل تهران، نیز به روی صحنه می‌رود.
نمایش «هدیه جشن سالگرد» نوشته افشین هاشمی و به کارگردانی مجید فرهاد از ۶ تا ۱۳ فروردین ساعت ۱۷:۳۰ اجرا می‌شود. در این نمایش مهدی کوشکی و بهناز شمشیری ایفای نقش می‌کنند.
این نمایش همراه با الکترونیک موزیک که برنامه ویژه تئاتر مستقل در ایام نوروز است؛ اجرا می‌شود. اجرای زنده الکترونیک موزیک، یک ساعت قبل از اجرای نمایش، برگزار خواهد شد؛ الکترونیک موزیک از سبک‌های مختلف موسیقی الکترونیک و گاهی ترکیب با فولک ایرانی بهره گرفته که با ویژوآل غالباً انتزاعی همراه است.


نمایش «اجازه دارم جیغ بکشم» به نویسندگی رضا افشاری و کارگردانی علی ساسانی‌نژاد نیز از ۶ فروردین ساعت ۲۱ در این تماشاخانه اجرا می‌شود. متین ستوده، محمدرضا شریفی، علیرضا شریفی، یولیا کناتیوک، پردیس زارع و الناز اسمعیل زادگان در این نمایش ۷۰ دقیقه‌ای نقش آفرینی می‌کنند.


تماشاخانه سنگلج
تماشاخانه سنگلج در ایام نوروز از دو نمایش «طریقه حکومت گجرخان» و «وقایع اتفاقیه» میزبانی می‌کند.
نمایش «طریقه حکومت گجرخان» به نویسندگی مجید امرایی و کارگردانی مجید امرایی و احسان ملکی از ۹ فروردین تا ۳۰ فروردین ساعت ۱۹:۳۰ در این تماشاخانه به صحنه می‌رود.
در این نمایش ۶۰ دقیقه‌ای زری اماد، شاهین علایی نژاد، سعید عبدالهی، فرامرز قلیچ خانی، شهرام مسعودی و میثم یوسفی ایفای نقش می‌کنند.


نمایش «وقایع اتفاقیه» به نویسندگی علی موسویان اثر دیگری است که هر شب ساعت ۲۱ شهرام عبدلی در این سالن به صحنه می‌برد.
بازیگرانی همچون محمدرضا شیرخانلو و مختار صاعقی، مریم معصومی، سولماز غنی، نصرت میرعظیمی، علیرضا ناصحی، بهناز بستان دوست، افشین غیاثی، علی بنایی، مهدی قمر، شهرام عبدلی و سیروس اسنقی در این نمایش ۸۵ دقیقه‌ای بازی می‌کنند.


عمارت نوفل لوشاتو
نمایش کمدی _موزیکال «هوراشیو» اقتباسی از نمایش نامه هملت نوشته شکسپیر است و توسط مهدی پوربلاسی نوشته شده است که به کارگردانی جواد مولانیا از سوم فروردین ماه ساعت ۲۰:۴۵ درعمارت نوفل لوشاتو روی صحنه رفته و ۶ فروردین به اجرای خود پایان می‌دهد.
بازیگران این اثر عبارتند از: علی هاشمی، ایمان اصفهانی، بهادر اورعی، ندا کوهی، جواد خواجوی، مهرناز فراهانی، مهشاد بهرامی نژاد، سینا رازقی، و جواد مولانیا.


همچنین نمایش کودک «دوست واقعی من تیرکس» به نویسندگی و کارگردانی نیما بیگلریان از ۲۲ اسفند تا ۲۲ فروردین ساعت ۱۸ در سالن یک عمارت نوفل‌لوشاتو به صحنه می‌رود. در این نمایش ۴۵ دقیقه‌ای مارال ایزد بخش، سعید قاضی نژاد و سعید متعبد ایفای نقش می‌کنند.

تماشاخانه سپند
تماشاخانه سپند نیز در نوروز ۹۸ میزبان دو نمایش از یاشار رازپوش و روزبه اختری است.
نمایش «مرده خور» به نویسندگی عباس نوری زاده و کارگردانی یاشار رازپوش هم از ۴ تا ۳۱ فروردین هر شب ساعت ۱۹:۳۰ در تماشاخانه سپند روی صحنه خواهد بود.
بازیگران این نمایش رضا شفیعی، پوریا رازپوش، هنگامه کریمی، بهرنگ پور محمد، امید محرمی، ایمان سماواتی و محدثه مهدوی فر هستند که با تهیه کنندگی جعفر رازپوش روی صحنه می‌رود.


روزبه اختری نمایش «سرزمین تهی‌سران» که نوشته خودش است را از ۱۶ اسفند از ساعت ۲۱:۱۵ در سالن یک تماشاخانه سپند به صحنه برده که این اجرا تا ۳۱ فروردین ادامه خواهد داشت.
در این نمایش ۹۰ دقیقه‌ای زهرا داوودنژاد، علی برجی، روزبه اختری، داوود معینی کیا، مریم آهنگر، زکیه سیف، دامون ابراهیمی، ستاره فخاری، علی داوود نژاد، محمد رضا بهشتیان، ریحانه اسماعیلی و عرفان سیف الهی ایفای نقش می‌کنند.


تالار هنر
در حوزه کودک و نوجوان نیز چند نمایش «ساعت هشت در کشتی»، «موش تا موش» و «حسنی و ده شلمرود» در ایام نوروز و در سالن‌های مختلف روی صحنه می‌روند.
در تالار هنر نمایش «ساعت هشت در کشتی» به نویسندگی آلریچ هاپ و کارگردانی مریم کاظمی که چند اجرا در سال ۹۷ داشته، از پنجم فروردین ساعت ۲۰ به صحنه می‌رود.
در این نمایش اصغر همت، حمید گلی، علی فروتن، مهراد زمانی، حسن همتی، شقایق اصلانی، کاظم بابایی، سمیه بیگی، فربد تجویدی، هایده حسین زاده، فاطمه خدابنده لو، زهرا روشن ضمیر، نازنین صفا، نرگس صفامنش، سعید قره داغلی، شادی کارآیین، حسام کلانتری، عرفان میدانلو، یلدا فرهبد و با یاد و خاطره حسین محب اهری ایفای نقش می‌کنند.

تماشاخانه ملک
نمایش موزیکال کودک و نوجوان «موش تا موش» به نویسندگی و کارگردانی رامین کهن نمایش دیگری ست که از ۶ فروردین ماه ساعت ۱۷:۳۰ در تماشاخانه ملک به روی صحنه می‌رود، سه روز نخست اجرا با تخفیف ویژه پیش فروش ارائه می‌شود.
لازم به ذکر است نسخه‌ی تصویری نمایش موزیکال عروسکی «موش تا موش» که توسط نشر جوان تولید شده است همزمان با افتتاحیه‌ی نمایش در روز ۶ فروردین ماه ۱۳۹۸ رونمایی می‌شود. گروه نمایش «موش تا موش» برای افتتاحیه مراسم شاد همراه با موسیقی و سرگرمی و آتش بازی را تدارک دیده‌اند تا کودکان و نوجوانان با خاطره‌ای زیبا به استقبال بهار بروند.


تماشاخانه ایران تماشا
نمایش «حسنی و ده شلمرود» به کارگردانی سینا نورایی هم که اجراهایش را از ۹ اسفند آغاز کرده در تعطیلات نوروز تا ۱۶ فروردین هر شب ساعت ۱۷ روی صحنه در این تماشاخانه به صحنه می‌رود. در این نمایش ۴۵ دقیقه‌ای مارال ایزد بخش، سعید قاضی نژاد و سعید متعبد ایفای نقش می‌کنند. خواهد بود.
این نمایش به صورت موزیکال و تلفیق بازیگر و عروسک به روی صحنه می‌رود. آنا نمکچیان، صالح خواجه، مهرزاد شربت خواری، سینا نورایی و مینا ابراهیمی بازیگران این نمایش هستند.
انتهای پیام
