اعلام فیلمنامه‌های بخش مسابقه‌ی جشنواره ملی «شبدیز»
سعید عقیقی، مهدی فرودگاهی و کیوان شمشیربیگی اسامی فیلمنامه‌های راه‌یافته به بخش مسابقه جشنواره منطقه‌ای «شبدیز» را اعلام کردند.
به گزارش ایسنا به نقل از روابط عمومی انجمن سینمای جوانان ایران، هیئت انتخاب و داوری بخش فیلمنامه شصت و دومین جشنواره منطقه‌ای سینمای جوان «شبدیز» متشکل از: سعید عقیقی، مهدی فرودگاهی و کیوان شمشیربیگی، اسامی فیلمنامه‌های بخش مسابقه این جشنواره را در دو بخش آزاد و اقتباسی اعلام کردند.
برپایه این گزارش، هیئت انتخاب از میان ۲۷۵ فیلمنامه آزاد رسیده به دبیرخانه جشنواره۹ اثر و از بین ۲۷ فیلمنامه اقتباسی، سه فیلمنامه را واجد شرایط رقابت در بخش نهایی دانستند. اسامی این آثار در وب‌سایت انجمن سینمای جوانان ایران (www.iycs.ir) قابل مشاهده است.
شصت و دومین جشنواره منطقه‌ای سینمای جوان- شبدیز، از تاریخ ۱۴ الی ۱۷ اسفندماه سال ۱۳۹۷ به مدت چهار روز در استان کرمانشاه، شهر کرمانشاه با حضور استان‌های (آذربایجان غربی، آذربایجان شرقی، کردستان، لرستان، ایلام، چهارمحال و بختیاری، کهکیلویه و بویراحمد، خوزستان، بوشهر، تهران و کرمانشاه) توسط انجمن سینمای جوانان ایران و اداره کل فرهنگ و ارشاد اسلامی استان کرمانشاه برگزار می‌شود.
انتهای پیام
