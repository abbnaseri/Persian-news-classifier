گزارش عملکرد مالی انجمن سینمای جوانان ایران در دوازده ماه سال ۹۷ 
در راستای سیاست شفاف‌سازی وزارت فرهنگ و ارشاد اسلامی و در چارچوب قانون انتشار و دسترسی آزاد به اطلاعات، جزئیات گزارش عملکرد مالی انجمن سینمای جوانان ایران از موسسات تابعه سازمان سینمایی در دوازده ماه سال 97 منتشر شد.
به گزارش ایسنا و به نقل از روابط عمومی سازمان امور سینمایی و سمعی بصری، اطلاعات گزارش عملکرد مالی انجمن سینمای جوانان ایران بر اساس حمایت از تولید فیلم کوتاه حرفه‌ای (ملی و استانی)، حمایت از تولید فیلم کوتاه نیمه حرفه‌ای (استانی)، حمایت از ایجاد نمایندگی انجمن با مشارکت استان‌ها به منظور تولید محتوا، حمایت از برگزاری جشنواره بین المللی فیلم کوتاه تهران و برگزاری همزمان در استان‌ها، حمایت از برگزاری جشنواره‌های منطقه‌ای فیلم کوتاه، حمایت از برگزاری هفته فیلم و عکس استان با مشارکت استان‌ها و جشنواره عکس هیرکانی، حمایت از برگزاری جشنواره فیلم کوتاه ژیار با مشارکت استان کردستان، حمایت از برگزاری جشنواره فیلم کوتاه رضوی (یزد)، حمایت از پاتوق فیلم کوتاه با مشارکت استان‌ها، حمایت از تولید، ترجمه و انتشار منابع اطلاعاتی حوزه فیلم کوتاه، حمایت از برگزاری دوره‌های آموزشی تخصصی فیلم سازی با مشارکت استان‌ها، حمایت از برگزاری کارگاه‌های تخصصی در جشنواره بین المللی و جشنواره‌های منطقه‌ای، کمک به استقرار سینما سیار در شهرهای غیربرخوردار و مرزی برای اکران فیلم‌های سینمایی برابر تفاهم نامه استانی سازمان، کمک به برگزاری جشنواره مجازی فیلم و عکس مهر محرم در استان سمنان، حمایت از تبلیغات، بازار یابی، توزیع و عرضه فیلم کوتاه در جشنواره‌ها و بازارهای داخلی و خارجی (نمایش خانگی، تلویزیونی، VOD و… ) وحمایت از برگزاری هفته فیلم کوتاه ایران در یونان، کمک به برگزاری المپیاد فیلم سازی کودک و نوجوان و هزینه‌های پشتیبانی انجمن سینمای جوانان تنظیم شده است.  گزارش عملکرد مالی انجمن سینمای جوانان ایران در دوازده ماه سال ۹۷ می‌توانید در این لینک مشاهده کنید.
انتهای پیام
