«بدون تماشاگر» تا 7 اسفند ماه تمدید شد
نمایش «بدون تماشاگر» به نویسندگی ابوالفضل کاهانی و کارگردانی امیر اخوین به دلیل استقبال تماشاگران تمدید شد.
به گزارش ایسنا، طبق گزارش رسیده، این نمایش تا سه‌شنبه هفتم اسفند ماه فقط به مدت ده شب در پردیس تئاتر شهرزاد به روی صحنه می‌رود و دیگر تمدید نخواهد شد.
بازیگران «بدون تماشاگر» آزاده صمدی و علی سرابی هستند و تهیه آن بر عهده سعید خانی است.
این نمایش با روایت داستانی از یک کارگردان و یک ممیز یا همان سانسورچی پیش می‌رود که علی سرابی و آزاده صمدی بازیگران آن هستند و ضمن جدل‌هایی که میان این دو برای تأیید و صدور مجوز برای یک اثر هنری وجود دارد، پای رسانه‌ها را هم به نمایش خود باز می‌کنند البته این روایت شیوه‌ی طنزگونه‌ای دارد تاجایی که در چند جای نمایش ممیز از کارگردان می‌خواهد اسم "ایسنا" را حذف کند تا به او مجوز بدهد اما کارگردان اصرار دارد این نام باقی بماند و تاکید دارد که اگر ممیزی کند با ایسنا مصاحبه می‌کند.
علی سرابی چندی پیش در گفت‌وگویی با ایسنا درباره این نمایش، محتوای آن و نسبت آن با تئاتر امروز ایران صحبت کرده است.
علاقمندان می‌توانند برای تهیه بلیت به سامانه تیکیت و یا گیشه پردیس تئاتر شهرزاد مراجعه کنند.
انتهای پیام
