مرور آثار برنده نخل طلا در جشنواره مونیخ 
جشنواره بین‌المللی فیلم مونیخ در برنامه‌ای ویژه آثار «بونگ جون-هو» سینماگر  برجسته اهل کشور کره جنوبی را به نمایش خواهد گذاشت. 
به گزارش ایسنا به نقل از هالیوود ریپورتر، این کارگردان کره‌ای که به تازگی با فیلم «پارازیت» موفق به کسب جایزه نخل طلای بهترین فیلم از هفتاد و دومین جشنواره فیلم کن شده است و حالا جشنواره فیلم مونیخ اعلام کرده در دوره جدید خود میزبان برنامه مرور آثار این سینماگر از «خاطرات قتل» (۲۰۰۳)، «میزبان» (۲۰۰۶) تا فیلم‌های «برف‌شکن»، «اوکجا»،» «توکیو» و «مادر» خواهد بود.
فیلم «پارازیت» به عنوان اولین فیلم کره‌ای برنده نخل طلای کن نیز در بخش رقابتی جشنواره فیلم مونیخ ۲۰۱۹ به روی پرده می‌رود.
سی و هفتمین جشنواره فیلم مونیخ از تاریخ ۲۷ ژوئن تا ۶ جولای (۶ تا ۱۵ تیرماه) در آلمان برگزار می‌شود.
انتهای پیام
