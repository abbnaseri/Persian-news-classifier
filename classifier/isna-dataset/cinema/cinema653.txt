یک نمایش عروسکی برای کودکان و نوجوانان در تالار هنر
نمایش عروسکی «غول بابا» در تالار هنر روی صحنه می‌رود.
به گزارش ایسنا به نقل از روابط عمومی تالار هنر، نمایش عروسکی «غول بابا» به نویسندگی مهدی سیم ریز و کارگردانی محبوبه پاداش و مهدی سیم ریز هر روز بجز شنبه‌ها در ساعت ۱۹:۱۵ میزبان خانواده‌ها می‌شود.
در خلاصه این نمایش آمده است: "فیروز در خیال خود به سرزمین قصه‌ها سفر کرده و با غول قصه جک و لوبیای سحرآمیز مواجه می‌شود. او که در رؤیای کودکانه‌اش غول را مهربان می بیند، متوجه می‌شود که غول پس از شکستن درخت، روی خانه گنبدی یک پیرزن افتاده و نجات پیداکرده است. فیروز تلاش می‌کند تا غول مهربان را به خانه‌اش در آسمان بازگرداند."
مینا قهرمانی، فاطمه شیرزاده و زهرا ناوشکی بازیگران نمایش «غول بابا» و سحر حسن زاده، لیلا بحری، وحید حمیدزاده و سحر دستمرد، مهدی وحیدی و هانیه بنکداران بازی دهندگان عروسک‌ها هستند.
دیگر عوامل این نمایش عبارتند از: مجتبی ذبیحی: تهیه کننده، فرشته ابراهیمی: طراح و ساخت عروسک، داوود شیخ: آهنگساز، مهدی سیم ریز: طراح صحنه، فاطمه شیرزاده: طراح پوستر و بروشور و ریحانه مطهری: روابط عمومی.
نمایش «غول بابا» اردیبهشت و خرداد در تالار هنر واقع در میدان هفت تیر، خیابان مفتح جنوبی، خیابان ورزنده برای مخاطب کودک و نوجوان به روی صحنه می‌رود.

انتهای پیام
