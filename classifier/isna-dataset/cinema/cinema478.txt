انتشار فراخوان پذیرش مقاله در فصلنامه علمی تئاتر
فصلنامه علمی تئاتر در چهار شماره پیش روی خود، مقالات علمی علاقه‌مندان را می‌پذیرد.
به گزارش ایسنا و به نقل از روابط عمومی اداره کل هنرهای نمایشی، فصلنامه علمی تئاتر در نظر دارد در چهار شماره پیش روی خود از مقاله‌های محققان و پژوهشگران علاقه‌مند بهره‌برداری کند.
چهار شماره پیش روی فصلنامه تئاتر با هدف توسعه مبانی نظری و ارائه دستاوردها و راه‌کارهای علمی و تحقیقاتی در حوزه تئاتر، با تأکید و توجه بر موضوعات زیر منتشر خواهد شد:
-شماره ۷۶: میزانسن و تئاتر امروز
-شماره ۷۷: اقتباس ادبی نمایشی و بینامتنیت
-شماره ۷۸: نمایشنامه و اجرا؛ تقابل یا تعامل
-شماره ۷۹: اشکال نوین اجرایی در تئاتر
محققان و پژوهشگران می‌توانند، مقالات خود را مطابق با شیوه‌نامه ارائه شده تهیه و به صورت کامل، همراه با چکیده و عنوان انگلیسی به ایمیل فصلنامه تئاتر به نشانی ft.drama@gmail.com ارسال کنند.
تحریریه فصلنامه تئاتر از پذیرش و انتشار مقالاتی که بر اساس شیوه‌نامه تهیه نشده باشند و یا کم و کاستی داشته و یا به نشریه دیگری ارائه شده باشند، معذور است.
از شیوه‌نامه تهیه و شرایط ارسال نوشتارهای علمی در فصلنامه تئاتر را می‌توانید در این لینک مطلع شوید.



انتهای پیام






