پیام کانون کارگردانان سینما به انتظامی 
شورای مرکزی کانون کارگردانان سینمای ایران در پیامی به حسین انتظامی ریاست سازمان سینمایی، انتشار جدول بودجه‌های سال 98 را به فال نیک گرفت.
به گزارش ایسنا، در متن این پیام آمده است: «کانون کارگردانان سینمای ایران ضمن خوشامدگویی حضور حضرتعالی به عنوان ریاست سازمان سینمایی انتشار جدول کلی برنامه و بودجه سال ۱۳۹۸ سازمان سینمایی به عنوان اولین گام مدیریتی تان را به فال نیک گرفته و شایسته تقدیر می‌داند. امید است روند شفاف‌سازیها در تمامی بخش های زیر مجموعه سازمان ادامه یابد تا شاهد فضایی دور از سوتفاهم و ابهام در سینمای ایران باشیم.» انتهای پیام
