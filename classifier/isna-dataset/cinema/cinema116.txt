اهدای یک تندیس جدید در «جشن حافظ»
در نوزدهمین جشن سینمایی و تلویزیونی دنیای تصویر(حافظ) برای اولین بار از تندیس تازه‌ای با عنوان «جایزه دستاورد فردی ویژه» رونمایی خواهد شد.
به گزارش ایسنا، برگزارکنندگان این جشن اعلام کردند که جدیدترین تندیس حافظ از این پس به افرادی در حوزه‌ی سینما و هم‌چنین صنعت نمایش و سرگرمی تعلق می‌گیرد که با وجود اهمیت مشارکت و کارگروهی، موفق شده‌اند تا به واسطه‌ی استعداد و استمرار در حوزه فعالیت خود به دستاوردهای چشمگیر شخصی و تجربیات ویژه نائل شوند. این جایزه به حوزه‌ی خاصی محدود نمی‌شود و مبنای اصلی برای انتخاب چهره‌ی برگزیده اهمیت و تاثیر فردیت، یکتایی حضور و کیفیت تخصص مورد بحث خواهد بود.
از اولین برنده تندیس حافظ برای دستاورد فردی ویژه در مراسم امسال تقدیر به عمل می‌آید.
نوزدهمین جشن سینمایی و تلویزیونی «دنیای تصویر» تاریخ بیستم تیر ماه برگزار می‌شود.
انتهای پیام
