معرفی نامزدهای «پژوهش» جشنواره تئاتر دانشگاهی
هیأت داوران بخش پژوهش بیست و دومین جشنواره بین المللی تئاتر دانشگاهی ایران (جایزه استاد ناظرزاده کرمانی) نامزدهای نهایی این بخش را معرفی کردند.


به گزارش ایسنا به نقل از روابط عمومی بیست و دومین جشنواره بین‌المللی تئاتر دانشگاهی ایران، هیأت داوران بخش پژوهش (جایزه استاد ناظرزاده کرمانی) متشکل از کامران سپهران، محمدباقر قهرمانی و زهرا خسروی نامزدهای نهایی این بخش را معرفی کردند.
اسامی نامزدهای نهایی بخش پژوهش (به ترتیب حروف الفبا) به شرح زیر اعلام شده است:
«بررسی سیر تحول تئاتر ابتدای قرن بیستم از زاویه دید بدن» با پژوهش سجاد شفیعی فر از دانشگاه تهران
«خودآیینی تئاتر همچون مقاومت» با پژوهش نوید قویدل از دانشگاه هنر
«مشاهده و تصاحب: بررسی دیالکتیک شرق و غرب در روند مدرن‌سازیِ گونه‌های نمایشیِ ژاپن بر مبنای نظراتِ د. ت سوزوکی و با مطالعه‌موردی بر آثارِ یوکیو میشیما و اجرای «انیشتین در ساحل» از رابرت ویلسن با پژوهش محمد اوحدی حائری از دانشگاه تربیت مدرس
«مطالعه‌ای بوردیویی بر پیدایش و سیر دگرگونی سیاه‌بازی در ایران» با پژوهش زهرا شیروانی از دانشگاه تهران
«مفهوم جابجایی قدرت در نمایشنامه‌های شکسپیر: مطالعه موردی شاه لیر، ژولیوس سزار و مکبث» به پژوهش احد خالقی از دانشگاه تهران
بیست و دومین جشنواره بین المللی تئاتر دانشگاهی ایران به دبیری امین مختاری پنجم تا چهاردهم اردیبهشت ماه سال ۱۳۹۸ به همت اداره کل فرهنگی وزارت علوم، تحقیقات و فناوری در بخش‌های مختلف الف: مناطق «تئاتر صحنه» و ب: سراسری و بین‌المللی «تئاتر صحنه»، «تجربه های اجرا»، «نمایشنامه نویسی (جایزه استاد اکبررادی)، «پژوهش (جایزه دکتر فرهاد ناظر زاده کرمانی)»، «ترجمه نمایشنامه»، «عکس، پوستر و تیزر»، «غیر رقابتی»، «کارگاه ها و درس گفتارها»، «مدرسان»، «جشنواره جشنواره ها» و «پایان نامه‌های برگزیده» ویژه دانشجویان و فارغ التحصیلان برگزار خواهد شد.
انتهای پیام
