جشن کانون کارگردانان برای زادروز عباس کیارستمی 
کانون کارگردانان سینمای ایران زادروز عباس کیارستمی را جشن می‌گیرد.
به گزارش ایسنا به نقل از روابط عمومی کانون کارگردانان سینمای ایران، همزمان با یک تیرماه سالروز میلاد عباس کیارستمی، کانون کارگردانان سینمای ایران زادروز عباس کیارستمی را جشن می گیرد.
این مراسم روز شنبه یک تیرماه از ساعت ۱۹ با حضور سینماگران و هنرمندان و اهالی رسانه در فضای باز ساختمان شماره ۲ خانه سینما واقع در تقاطع وصال طالقانی برگزار می شود در این مراسم فیلمی به یاد عباس کیارستمی نمایش داده خواهد شد.
ورود برای اهالی سینما و مطبوعات در این مراسم آزاد است.
عباس کیارستمی در تیر ماه سال ۹۵ چند روز پس از زادروز تولدش از دنیا رفت.
انتهای پیام
