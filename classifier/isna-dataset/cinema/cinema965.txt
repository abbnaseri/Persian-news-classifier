یک جشنواره‌ی هنری در دانشگاه شیراز
هشتمین جشنواره فیلم کوتاه و عکس دانشجویان سراسر کشور (امید)، ۸ الی ۱۰ اردیبهشت ماه جاری به میزبانی دانشگاه شیراز برگزار خواهد شد.
به گزارش ایسنا، در این رویداد ملی دانشجویی که با همکاری وزارت علوم، تحقیقات و فناوری و ستاد مبارزه با مواد مخدر وزارت کشور برگزار خواهد شد، دانشجویان در دو محور آزاد و موضوع ویژه‌ی پیشگیری از اعتیاد و آسیب‌های اجتماعی در بخش‌های فیلم کوتاه، فیلمنامه و عکس با هم به رقابت خواهند پرداخت.
در بازه‌ی زمانی ۱۵ دی ماه ۹۷ از شروع فراخوان دریافت آثار تا ۱۱ اسفند ماه ۹۷ که پایان مهلت تمدید ثبت آثار شرکت‌کنندگان بود، تعداد ۶۱۰ نفر در سایت جشنواره ثبت نام و اقدام به ارسال آثارشان کردند.
در این مدت که ثبت آثار از طریق وب سایت جشنواره صورت پذیرفت، طبق اعلام برگزارکنندگان، مجموعاً ۴۰۸ اثر در بخش فیلم، ۱۰۵ اثر در بخش فیلمنامه و ۲۱۷۸ عکس در بخش عکس ثبت شد که نشان از استقبال گسترده‌ی دانشجویان هنرمند از سراسر کشور داشت.

انتهای پیام
