معرفی رییس یازدهمین جشن مستقل سینمای مستند 
محمد صوفی به عنوان رییس یازدهمین جشن مستقل سینمای مستند ایران از سوی هیات رییسه این جشن معرفی شد. 
به گزارش ایسنا، محمد صوفی فارغ التحصیل رشته کارگردانی سینما است و در این سالها به عنوان نویسنده، کارگردان، تهیه کننده و مدرس دانشگاه فعالیت کرده است.
صوفی در حال حاضر عضو هیئت مدیره انجمن صنفی تهیه کنندگان سینمای مستند ایران است و در سال ۱۳۹۷ عضو هیئت رئیسه دهمین جشن مستقل سینمای مستند ایران بود.
او در فاصله سالهای ۸۵ تا ۸۹ مدیر انجمن سینمای جوانان تهران و عضو شورای مدیران برگزاری جشنواره بین المللی فیلم کوتاه تهران بود.
وی برگزیده فستیوال‌های فیلم کوتاه و مستند کشوری و بین المللی است و حضور در هیئت داوری جشنواره های فیلم کوتاه و مستند را در کارنامه خود دارد. علاوه بر آن محمد صوفی ساخت برنامه های متعدد تلویزیونی از جمله رادیو هفت، صدبرگ، نقره و… را بر عهده داشته است.
سال گذشته محسن خان‌جهانی مستندساز ریاست دهمین جشن مستقل سینمای مستند ایران را برعهده داشت.
انتهای پیام
  
