از «ماجرای عجیب سگی در شب» چه خبر؟
پیش فروش بلیت نمایش «ماجرای عجیب سگی در شب»  با معرفی گروه طراحان این اثر به زودی آغاز می‌شود. 
به گزارش ایسنا، نمایش «ماجرای عجیب سگی در شب» به کارگردانی افسانه کمالی و با مشاوره علی شمس به زودی در عمارت نوفل لوشاتو روی صحنه می‌رود و اجرای آن هم ساعت ۲۱ خواهد بود.
در این نمایش آهنگساز و طراح صدا بابک کیوانی، طراح صحنه امید اکبری، طراح لباس دینا یوسف پور، طراح گریم ثمین سالک، طراح حرکت سروش کریم نژاد، طراح گرافیک محمد شمس و غزاله رمضانی، طراحی و ساخت موشن گرافیک علی فتحی، طراح نور: افسانه کمالی هستند.‌
شای لین اسداللهی، رویا دعوتی، فرزام رنجبر، صبا سرور، علی پویا قاسمی، علی نجفی در این نمایش بازی می‌کنند و اجرا از اواسط خرداد ماه آغاز می‌شود.
این نمایش بر اساس رمان «ماجرای عجیب سگی در شب» نوشته مارک هادون است و توسط سایمون استیوز به صورت نمایشنامه نوشته شده است.‌
پیش فروش بلیت در سایت تیوال انجام می‌شود.
انتهای پیام

