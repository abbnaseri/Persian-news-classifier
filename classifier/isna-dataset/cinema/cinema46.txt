فیلم‌های کوتاه ایرانی در جشنواره «ادمونتون» کانادا
فیلم‌های مرضیه ریاحی، اقبال شیرازی ثانی، مریم زارعی و یاسر طالبی به سی و سومین جشنواره جهانی فیلم «ادمونتون» کانادا راه یافتند. 
به گزارش ایسنا، این جشنواره یکی از معتبرترین جشنواره‌های فیلم کانادا و مورد تایید آکادمی اسکار است. بهترین فیلم کوتاه و بهترین انیمیشن جشنواره به آکادمی اسکار معرفی خواهند شد. فیلم‌های کوتاه: «کلاس رانندگی» ساخته مرضیه ریاحی، «خاکستری متمایل» ساخته اقبال شیرازی ثانی، «مگرالن» ساخته مریم زارعی (محصول مشترک ایران و کانادا) و مستند: «دلبند» ساخته یاسر طالبی به نمایندگی از ایران در این رویداد حضور دارند. سی و سومین جشنواره جهانی فیلم «ادمونتون» کانادا ۲۶ سپتامبر تا ۵ اکتبر برگزار می‌شود.
انتهای پیام
