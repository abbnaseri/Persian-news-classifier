"جنایات و مکافات" از سرگرفته می‌شود
با برطرف شدن مشکلات بوجود آمده در همسان سازی دکور نمایش «جنایات و مکافات» در محل اجرا، این نمایش مجددا از امروز (26 خرداد ماه) به روی صحنه خواهد رفت.
به گزارش ایسنا، نمایش «جنایت و مکافات» به کارگردانی رضا ثروتی و تهیه کنندگی ماهان حیدری در اولین اجرای خود در روز سه شنبه‌ی هفته‌ی گذشته در تالار وحدت،  با مشکل همسان سازی دکور با ماشینری تالار مواجه گردید و به درخواست کارگردان و گروه نمایشی ، تا برطرف شدن کامل مشکلات فنی پیش آمده و با موافقت مدیر عامل بنیاد رودکی ، اجراها متوقف گردید،  لذا بر اساس اخبار واصله ، مشکلات فنی به طور کامل برطرف شده و اجراهای این نمایش از امروز بیست و ششم خرداد ماه نود و هشت از سر گرفته خواهد شد.
نمایش «جنایات و مکافات» بر اساس رمان جنایت و مکافات فئودور داستایوفسکی، جدیدترین اثر رضا ثروتی به عنوان نویسنده، طراح و کارگردان است که در آن بابک حمیدیان، آتیلا پسیانی، طناز طباطبایی، مهدی سلطانی، مینا ساداتی، پیام دهکردی، پانته‌آ بهرام ، اصغر پیران و بهناز جعفری به ایفای نقش می‌پردازند و بابک حمیدیان نقش رادیون رومانویچ راسکولنیکف را برعهده دارد.
راسکولنیکف دانشجویی است که ناخواسته مرتکب قتلی شده و از آن پس دچار اختلالات روانی گشته. او درنهایت خود را تسلیم پلیس می‌کند.
عوامل دیگر این نمایش عبارتند از ؛  جواد راهزانی ؛ دستیار تهیه ، رحیم ناظریان؛ دراماتورژ ، ایمان امیدواری؛ طراح گریم، سارا خالدی؛ طراح لباس، کسری پاشایی؛ طراح صدا و موسیقی، رشدی علیجی ؛ طراح نور ، آرش فصیح؛ مدیر برنامه ریزی، درنا مدنی؛ دستیار اول کارگردان، شیما مرادی؛ منشی صحنه، قاسم غضنفری؛ مدیر صحنه، محمد پناهی ؛ دکوراتور ، سحاب زریباف؛ عکاس، مهرداد متجلی؛ طراح لوگو ، پوستر و بروشور ؛ محمد حسین هوشمندی ؛ طراح گرافیک شهری و مجازی ، پیام قربانی؛ ساخت تیزر، آوازه شاهنواز ؛ فیلم پشت صحنه ، آرین امیر خان؛ مدیر تبلیغات مجازی و علی پاکزاد؛ مشاور رسانه‌ای.
انتهای پیام
