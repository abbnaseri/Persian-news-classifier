روایت داستانی از زاویه دوربین‌های مداربسته
فیلمبرداری فیلم سینمایی «ریست» به کارگردانی محمدرضا لطفی و تهیه کنندگی سیدامیر سیدزاده به پایان رسید.
به گزارش ایسنا به نقل از مشاور رسانه‌ای پروژه، فیلمبرداری فیلم سینمایی «ریست» به کارگردانی محمدرضا لطفی و تهیه‌کنندگی سید امیر سیدزاده پس از حدود یک ماه در لوکیشن‌های تهران به پایان رسید تا دومین فیلم بلند سینمایی لطفی پس از تجربه «روایت ناپدید شدن مریم» وارد مرحله تدوین شود که پیش‌بینی می‌شود تدوین آن با توجه به ساختار فیلم طول بکشد.
لطفی همچون تجربه گذشته سراغ ایده‌ای متفاوت در داستان و فرم رفته است و یکی از نکات قابل توجه این فیلم، روایت داستان از زوایه دوربین‌های مدار بسته و نگاه استعاری به تنهایی انسان و حریم شخصی در جامعه است که چالش‌های بسیاری به همراه دارد.
در «ریست» رضا بهبودی، سودابه بیضایی، محمد صدیقی‌مهر، پریسا محمدی، حامد رحیمی‌نصر و رقیه افشین‌پور حضور دارند.
در خلاصه داستان این فیلم آمده است: احساس می‌کنم دیوونه شدم… یه جورایی به تمام دوربین‌های مداربسته که دارن آدم را کنترل می‌کنن حساسیت پیدا کردم و...
عوامل «ریست» عبارتند از: نویسنده و کارگردان: محمدرضا لطفی، تهیه‌کننده: سید امیرسیدزاده، مدیرفیلمبرداری: مجید گرجیان، طراح صحنه و لباس: افسانه صرفه جو، طراح گریم: پدارم زرگر، صدابردار: علی گراکویی، تدوین: بابک قائم، مدیر تولید: محمد سیدزاده، جانشین تولید: حامد آزادی، دستیار اول کارگردان و برنامه‌ریز: مرجان بقایی، گرافیست: علی قدیمی، عکاس: رامونا میریان و مشاور رسانه‌ای و مدیر روابط عمومی: میثم محمدی.


انتهای پیام


