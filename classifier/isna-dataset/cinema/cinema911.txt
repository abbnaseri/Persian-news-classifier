اولین نمایش فیلمی با بازی محسن تنابنده در ایران
فیلم برادران محمودی پس از چندین حضور بین‌المللی برای اولین‌بار در ایران در سی و هفتمین جشنواره جهانی فیلم فجر به نمایش درمی‌آید.
به گزارش ایسنا به نقل از روابط عمومی فیلم، «شکستن همزمان بیست استخوان» برنده جایزه بهترین فیلم جشنواره بوسان همراه با ۱۴ فیلم دیگر در بخش جلوه گاه شرق جشنواره جهانی فیلم فجر رقابت خواهد کرد.
«شکستن همزمان بیست استخوان» که با نام بین المللی «رونا مادر عظیم» دو جایزه جشنواره وزول فرانسه را دریافت کرده است، گفته می‌شود بیش از پانزده حضور موفق بین المللی داشته است.
«شکستن همزمان بیست استخوان» محصول مشترک ایران و افغانستان است و به عنوان نماینده اسکار از طرف سینمای افغانستان به آکادمی اسکار معرفی شده بود و پخش بین‌المللی فیلم برعهده شرکت فرانسوی نوری پیکچرز به مدیریت کتایون شهابی است.
محسن تنابنده، مجتبی پیرزاده، فرشته حسینی، فاطمه حسینی، فاطمه میرزایی، محیی رضایی، سعید چنگیزیان و علیرضا استادی در این فیلم نقش آفرینی کرده‌اند.
عوامل فیلم عبارتند از: نویسنده و کارگردان: جمشید محمودی، تهیه کننده: نوید محمودی مدیر فیلمبرداری: کوهیار کلاری، صدابردار: مهدی صالح کرمانی، صداگذار: بهمن اردلان، طراح صحنه: مهدی موسوی، طراح لباس: غزاله معتمد، طراح گریم: سعید ملکان، آهنگساز: سهند مهدی‌زاده، تدوین: جمشید محمودی، دستیار اول کارگردان و برنامه ریز:، روزبه سجادی حسینی، منشی صحنه: فائزه گرکانی، مدیر تولید: علیرضا باقربیگی، عکاس: فتاح ذی نوری، جلوه‌های ویژه بصری: علیرضا قادری اقدم، طراح پوستر: طراح پوستر: بهزاد خورشیدی و روابط عمومی: سپیده حیدرآبادی.
انتهای پیام


