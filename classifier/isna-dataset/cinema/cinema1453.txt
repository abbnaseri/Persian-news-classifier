تقدیر قوه قضاییه از آثار برتر سی و هفتمین جشنواره فیلم فجر
معاونت اجتماعی و پیشگیری از وقوع جرم قوه قضاییه، طی مراسمی از آثار برتر جشنواره فیلم فجر با رویکرد پیشگیری از جرم و آسیب های اجتماعی تقدیر می کند.
به گزارش ایسنا، در این برنامه که برای چهارمین سال پیاپی برگزار می‌شود، تمام آثار راه یافته به جشنواره فیلم فجربا حضور داوران سینمای کشور، ارزیابی و فیلم‌هایی که بیشترین رویکرد پیشگیرانه نسبت به جرم و آسیب‌های اجتماعی داشته باشند، انتخاب میشوند.
در اختتامیه چهارمین دوره جشنواره فیلم معاونت اجتماعی قوه قضاییه که در فرهنگستان هنر برگزار می‌شود، با اعلام داوران و قرائت بیانیه داوری، آثار برتر با دریافت لوح سپاس و جایزه معرفی میشوند.
این مراسم روز یکشنبه ۵ اسفندماه از ساعت ۱۵ تا ۱۸ با حضور معاون اجتماعی قوه قضاییه، برخی مسئولان مرتبط، مدیران سینمایی و جمعی از هنرمندان برگزار میشود.
انتهای پیام
 
