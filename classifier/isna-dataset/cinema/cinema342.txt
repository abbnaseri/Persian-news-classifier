عوامل «سرزمین آبی» قطعی شدند
عوامل فیلم سینمایی «سرزمین آبی» به کارگردانی علی فخر موسوی و تهیه‌کنندگی سید رضا محقق قطعی شدند.
به گزارش ایسنا به نقل از مشاور رسانه‌ای پروژه، عوامل و بازیگران فیلم سینمایی «سرزمین آبی» به کارگردانی علی فخر موسوی و تهیه‌کنندگی سید رضا محقق که در قالب یک‌پروژه مشترک میان ایران و اروپا ساخته می‌شود، مشخص شدند.
این فیلم به صورت کامل در داخل ایران فیلمبرداری می‌شود و مراحل پس از تولید آن در چند کشور اروپایی انجام خواهد شد.
در خلاصه داستان این فیلم آمده است: دکتر آرش پیرو، پس از مشکلاتی، تهران را به مقصد روستایی مرزی ترک می‌کند. دکتر در روستا به کشف پازل‌هایی از گذشته می‌پردازد.
محمدرضا رهبری، منوچهر آذر، بهزاد دورانی، سحر عبدالهی، فریبرز علی‌اکبرپور، محمد جهان‌شاهی و آرزو ابی‌زاده بازیگران «سرزمین آبی» هستند.
عوامل این فیلم سینمایی نیز عبارتند از: نویسنده و کارگردان: علی فخر موسوی، دستیار اول کارگردان و مدیر برنامه‌ریزی: محمد بدرلو، دستیار دوم کارگردان: فریبرز علی‌اکبرپور، منشی صحنه: لیلا مربی، مدیر فیلمبرداری: امیر معقولی، عکاس: حسام خلوصی، طراح صحنه و لباس: علی مربی، طراح گریم: پدرام زرگر، صدابردار: علیرضا کریم‌نژاد، مدیر تولید: محمدرضا عزت‌خانی، مدیر روابط عمومی و مشاور رسانه‌ای: مریم قربانی‌نیا، مدیر تدارکات: روح‌الله خلجی و مسعود ریگی، تهیه‌کننده: سید رضا محقق، جانشین تهیه‌کننده: هادی دیباجی، سرمایه‌گذاران: سید صابر تقی‌زاده و کمپانی الکسیدا (oleksida).
«سرزمین آبی» به زودی وارد مرحله تولید می‌شود.
انتهای پیام
