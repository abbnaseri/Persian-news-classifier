جدیدترین بازیگر «مارلون براندو» معرفی شد
امین میری بازیگر سینما و تئاتر در نمایش «مارلون براندو» به عنوان جدیدترین تجربه کارگردانی مهران رنج‌بر به ایفای نقش می‌پردازد.
به گزارش ایسنا به نقل از روابط عمومی نمایش «مارلون براندو»، امین میری کارگردان و بازیگر تئاتر که در عرصه سینما نیز به ایفای نقش می‌پردازد، در فیلم سینمایی در حال اکران «شبی که ماه کامل شد» به کارگردانی نرگس آبیار بازی کرده است. وی در این اثر سینمایی به همراه بازیگرانی چون هوتن شکیبا، الناز شاکردوست، فرشته صدرعرفایی و بهنام شریفی نقش آفرینی کرده است.
میری در جدیدترین حضور خود در عرصه بازیگری تئاتر را با نمایش «مارلون براندو» به نویسندگی و کارگردانی مهران رنج‌بر و در نقش «پدر مارلون براندو» تجربه می‌کند.
بهنام شرفی، سارا رسول‌زاده، یلدا عباسی و علی‌پویا قاسمی دیگر بازیگران نمایش «مارلون براندو» هستند که مهران رنج‌بر پس از تجربه کارگردانی «استیو جابز» به صحنه می‌برد.
«اکتیران» به عنوان سرمایه‌گذار این اثر نمایشی حضور دارد.
انتهای پیام
