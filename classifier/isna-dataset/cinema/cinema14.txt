نخستین نمایشِ «خداحافظ دختر شیرازی» در جشنواره‌ی فیلم شهر
فیلم سینمایی «خداحافظ دختر شیرازی» در جشنواره‌ی فیلم شهر به نمایش درمی‌آید. 
 به گزارش ایسنا به نقل از روابط عمومی شرکت سینمایی نمایش گستران ،با پایانِ مراحلِ فنی، «خداحافظ دختر شیرازی» پنجمین فیلمِ افشین هاشمی در جشنواره‌ی فیلمِ شهر به نمایش در می‌آید.
 در این فیلم که براساسِ یکی از مشهورترین آثارِ نیل سایمون - کمدی‌نویسِ آمریکایی - ساخته شده، شبنم مقدمی، افشین هاشمی، آیسان حداد، مونا فرجاد، حسین محب‌اهری، ونوس شمس و رویا تیموریان بازی می‌کنند. همچنین حسین یاری، هومن برق‌نورد، هدایت هاشمی و رسول صدرعاملی بازیِ افتخاری در این فیلم دارند. فیلمبرداریِ این فیلم در پاییزِ گذشته آغاز شد و هفته‌ی پایانیِ تیرماه در جشنواره‌ی فیلم شهر به نمایش درمی‌آید.
 پخشِ این فیلم برعهده‌ی دفترِ پخشِ نمایش‌گستران می‌باشد و به‌زودی تاریخِ اکرانِ عمومیِ آن مشخص خواهد شد.
انتهای پیام 
