سرپرست برج آزادی حکم گرفت
طی حکمی از سوی دکتر علی‌اکبر صفی‌پور مدیرعامل بنیاد فرهنگی هنری رودکی، علیرضا حفیظی به سمت سرپرست مجموعه فرهنگی هنری برج آزادی منصوب و مشغول به کار شد.
به گزارش ایسنا، طبق گزارش رسیده، علیرضا حفیظی دانشجوی دکترای تخصصی رشته مدیریت و برنامه‌ریزی امور فرهنگی است و سال‌ها معاون اداری مالی و حقوقی مرکز گسترش سینمای مستند و تجربی و همچنین عهده‌دار مسئولیت‌های متعددی در بخش‌های مختلف وزارت فرهنگ و ارشاد اسلامی بوده است.
برج آزادی نماد شهری تهران و از آثار ملی کشور با معماری دیدنی، یکی از مراکز مهم فرهنگی هنری تهران به شمار می‌آید.
انتهای پیام
