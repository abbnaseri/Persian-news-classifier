دعوت از دانشگاه‌های هنر برای حضور در جشنواره سیمرغ
بخش بین الملل جشنواره سیمرغ از ۵۰۰ دانشگاه هنر برای حضور دانشجویان در دهمین دوره این رویداد دعوت کرد.
به گزارش ایسنا به نقل از روابط عمومی جشنواره سیمرغ، بخش بین الملل دهمین جشنواره بین المللی سیمرغ، با مکاتبه با بیش از ۵۰۰ دانشگاه هنر در سراسر جهان، فراخوان خود را منتشر و از دانشجویان این دانشگاه ها جهت حضور در بخش بین الملل دعوت به عمل آورد.
دانشجویان این دانشگاه ها می‌توانند با آثاری در عرصه فیلم کوتاه، پویانمایی و طراحی پوستر در بخش بین الملل به رقابت بپردازند.
دبیرخانه جشنواره سیمرغ مهلت ارسال آثار را تا اول اردیبهشت ماه سال ۱۳۹۸ اعلام کرده است.
برای کسب اطلاعات بیشتر وب سایت رسمی جشنواره به نشانی www.festivalf.com در دسترس است.
انتهای پیام
