نمایشی که برای زیر 12 سال توصیه نمی‌شود
نمایش «جریان یک خانه ویلایی»  به کارگردانی احمد حامدی  از شنبه (۱۴ اردیبهشت) روی صحنه مجموعه تئاتر دیوار چهارم خواهد رفت.
به گزارش ایسنا، تئاتر «جریان یک خانه ویلایی» به کارگردانی احمد حامدی که یک نمایش با محتوایی ترسناک است، در خلاصه داستان آن آمده است: برای همه پیش اومده ... یه وقتایی یه صدایی تو سرم بهم میگه یه کاری رو بکن ... انگار تو سرم یه دستگاه کار گذاشتن.
در این نمایش که به گفته عوامل آن دیدنش برای افراد زیر ۱۲ سال توصیه نمی‌شود، بازیگرانی چون عالیه شریفی، حامد مهینی، مهدی جواهری آریا، آیت بی غم، زهرا شیخ الاسلام، نسترن صفری، ساره گندمی، محمدرضا باقری نژاد، نیلوفر داوری، احمد حامدی ایفای نقش کرده‌اند.
از دیگر عوامل این نمایش می‌توان از تهیه‌کننده علیرضا توسلی زاده، کارگردان احمد حامدی، نوسنده محسن اسماعیلی، موسیقی: نهال شاکری، طراح گریم ثمین سلک، دستیار کارگردان محمدرضا باقری نژاد، طراح دکور احمد حامدی، عبدالرزاق بنی شیخ الاسلامی، عکاس فریبا ادب، مدیر صحنه رحمان یاوری، منشی صحنه رعنا رحمانی، طراح پوستر راضیه شهرکی و محمد رحیمی، ساخت کلیپ و تیزر مهدی سمیعی نام برد.
«جریان یک خانه ویلایی» از ۱۴ اردیبهشت تا ۳۱ اردیبهشت هر شب ساعت ۱۹:۱۵ در مجموعه تئاتر «دیوار چهارم» به آدرس میدان فلسطین، خیابان طالقانی، بین خیابان سرپرست و فریمان، پلاک ۵۴۴ به صحنه خواهد رفت.
انتهای پیام
