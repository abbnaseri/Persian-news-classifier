نمایش فیلم‌های ایرانی در دانشگاه کالیفرنیا 
دانشگاه کالیفرنیا، لس آنجلس ( یو سی ال  ای) طبق سنت هر ساله، میزبان مجمموعه‌ای از فیلم‌های بلند، مستند و کوتاه از سینمای ایران است.

به گزارش ایسنا، در این رویداد سینمایی که امسال سی‌امین دوره خود را از ۲۷ آوریل (۷ اردیبهشت) آغاز کرده و تا ۷ می (۱۷ اردیبهشت) ادامه خواهد داشت فیلم‌های «مغزهای کوچک زنگ زده» از هومن سیدی، «مارموز» به کارگردانی کمال تبریزی، «تهران: شهر عشق» از علی جابر انصاری، «بمب، یک عاشقانه» از پیمان معادی، «بی سایه» ساخته ابوالفضل صفاری، «خشت و آینه» از ابراهیم گلستان، «هندی و هرمز» از عباس امینی به روی پرده می‌روند.
همچنین مستندهای «خانه سیاه است» از فروغ فرخزاد، «سرنوشت» از سحر خوشنام، «پیش از پایان تابستان» از مریم گورماغ تیغ (سوئیس و فرانسه)، «علی آقا» به کارگردانی کامران حیدری (ایران، سوئیس) و «اهل آب» از آزاده بیزار گیتی و در کنار فیلم‌های کوتاه «تاریکی» ساخته سعید جعفریان، «موقت» از بهنام آزادی، «آغاز فصل سرد» از مهین دیهیم، «بوی شمعدانی» از نغمه فرزانه و «فیروزه‌ای» به کارگردانی روزبه میثاقی دیگر فیلم‌های حاضر در این رویداد سینمایی هستند.
انتهای پیام

