«بی صدایی» بر صحنه‌ی تئاتر پایتخت 
«بی صدایی» عنوان تازه‌ترین نمایش تالار سایه مجموعه تئاتر شهر است که از روز دوشنبه نوزدهم فروردین ماه به کارگردانی آزاده شاهمیری اجرای خود را آغاز می‌کند. 
به گزارش ایسنا به نقل از روابط عمومی مجموعه تئاتر شهر، نمایش «بی صدایی» به نویسندگی سهیل امیرشریفی و آزاده شاهمیری از روز دوشنبه نوزدهم فروردین ماه اجرای خود را به کارگردانی آزاده شاهمیری در تالار سایه آغاز میکند.
در این اثر نمایشی شادی کرم رودی و آزاده شاهمیری به عنوان بازیگر حضور دارند.
نمایش «بی صدایی» پیش از این در فستیوال هنر بروکسل، بخش اصلی فستیوال تئاتر ادینبورو، فستیوال تئاتر اشپکتکل زوریخ، فستیوال تئاتر کرالا و تئاتر اوزین ژنو اجرا شده است. این نمایش پس از اجراهای جهانی خود برای نخستین بار در فروردین و اردیبهشت ۹۸ در تهران اجرا می‌شود. ضمن اینکه خرداد ماه سال جاری نیز اجراهای خود را در فستیوال تئاتر فِستوُخن وین ادامه خواهد داد.
سهیل امیرشریفی ساخت ویدئو، علی کوزه گر طراح نور، ادیب قربانی آهنگساز، مرضیه سید صالحی طراح لباس، حمید حمیدی طراح گرافیک، ملیکا شکری دستیار کارگردان، صبا عماد آبادی دستیار صحنه، شاهین دانشفر عکاس، استودیو «پایان خوش» ساخت تیزر، بهزاد دورانی، سجاد تابش، هدی حیدری، مریم رحیموند بازیگران ویدیو، نوید مهیمنیان و وحید الوندیفر فیلمبرداران، هادی معنویپورصدابردار، محسن خیرآبادی تدوین و اصلاح رنگ، حسین قورچیان صداگذار، مهدی چاکری دستیار کارگردان گروه اجرایی نمایش «بی صدایی» را تشکیل می دهند.
نمایش «بی صدایی» از روز دوشنبه نوزدهم فروردین ماه ساعت ۲۰ در تالار سایه مجموعه تئاتر شهر روی صحنه می رود.

انتهایی پیام 
