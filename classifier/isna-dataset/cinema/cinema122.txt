اعلام اسامی فیلم‌های بخش مسابقه مستند جشنواره شهر
16 اثر در بخش مسابقه «مستند کوتاه  و نیمه بلند » و 7 اثر در بخش «مستند بلند» هفتمین جشنواره بین‌المللی فیلم شهر اعلام شد.
به گزارش ایسنا به نقل از ستاد خبری هفتمین جشنواره بین‌المللی فیلم شهر، از سوی سیاوش سرمدی، محمدعلی فارسی  و محسن یزدی ، اعضای هیأت انتخاب بخش فیلم‌های مستند، 16 مستند کوتاه  و نیمه بلند  و هفت مستند بلند در این بخش انتخاب شد.
بر اساس این گزارش، اسامی فیلم‌های بخش مستند کوتاه و نیمه بلند  به شرح زیر است:
«مرگ روشن»، ساخته مسعود دهنوی، «میدان تا میدان» ساخته علیرضا صادقی مقدم، «کاش آنجا نبودم» ساخته مهدی ناظریان، «تلکه» ساخته مسعود کارگر، «عودلاجان» ساخته مرتضی منشی، «سکوت» ساخته جواد زرگروفا، «نازی آبادی‌ها» ساخته مجتبی محمودی، «شهر زیبای من» ساخته الهام آقالری، «مشد عباس ... بودن، نبودن» ساخته سیدهاشم مرتضویان، «ببخشید بیدارتون کردم» ساخته یوسف سلیمی‌نمین، «فقدان» ساخته فاطمه ذوالفقاری، «شیخ نشین‌ها» ساخته محمدعلی یزدانی، «پالایش» ساخته محمد امیراحمدی، «قصه بولوار» ساخته داود اشرفی، «باغ‌های معلق» ساخته لیلا فولادوند و «بازگشت» ساخته محمد و الهام حاتمی.
همچنین فیلم‌های «ملوانان تنها به دریا نمی‌روند» ساخته الله‌کرم رضائی‌زاده، «بهارستان خانه‌ی‌ملت» ساخته بابک بهداد، «باشگاه حیوانات» هادی آفریده، «در جستجوی فریده» ساخته آزاده موسوی و کوروش عطائی، «مهین» محمدحسین حیدری، «خانه‌ای برای تو» ساخته مهدی بخشی‌مقدم و «همه بچه‌های مامان» ساخته رضوان سرمد، فیلم‌های انتخاب شده در بخش مستند بلند هستند.
هفتمین جشنواره بین‌المللی فیلم شهر 26 تا 31 تیرماه سال جاری توسط موسسه تصویر شهر با شعار «شهروند مسوول، شهر سالم» و به دبیری هاشم میرزاخانی در پردیس سینما گالری ملت برگزار می‌شود.
انتهای پیام 

2 Attachments



