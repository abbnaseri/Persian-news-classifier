معاون هنری: مشایخی لحظه‌های غم و شادی برای ما به یادگار گذاشت
معاون امور هنری وزارت فرهنگ و ارشاد اسلامی برای درگذشت جمشید مشایخی در پیامی نوشته است: جمشید مشایخی بازیگر ارزشمند تئاتر و سینما چند دهه با حضور روی صحنه و جلو دوربین خاطرات و لحظه های غم و شادی را برای ما به یادگار گذاشت.
به گزارش ایسنا، سید مجتبی حسینی در ادامه این پیام نوشته است: جمشید مشایخی همواره عشق به صحنه تئاتر و هنر داشت چنانکه در پیام روز ملی هنرهای نمایشی سال گذشته آرزو کرد، چراغ صحنه‌های نمایش این آب و خاک همیشه روشن باشد.
معاون هنری در پایان این پیام آورده است: درگذشت جمشید مشایخی را به خانواده ارجمندش، جامعه هنری و دوستداران هنر تسلیت می‌گویم و بهترین درجات را برای این هنرمند زنده یاد از درگاه ایزد منان خواستارم. نام و آثار مشایخی در تاریخ تئاتر، سینما و هنر این سرزمین ثبت است. یادش گرامی.»

جمشید مشایخی ۱۳ فروردین ماه درگذشت.
انتهای پیام
