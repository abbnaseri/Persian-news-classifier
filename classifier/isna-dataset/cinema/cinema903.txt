بهاره رهنما ساخت مستندش را شروع کرد
فیلمبردای مستند سینمایی «صدام کن مامان» به کارگردانی بهاره رهنما آغاز شد.
به گزارش ایسنا، بهاره رهنما فیلمبرداری و ساخت مستند خود به نام «صدام کن مامان» که درباره آرزوی بچه‌دار شدن یا نشدن زنان است، کلید زد.
بهاره رهنما در اولین تجربه خود به عنوان کارگردان یک مستند از حدود یک ماه پیش فراخوانی را منتشر و بیان کرد قصد دارد کاراکترهای این مستند را از میان خانم‌های متقاضی انتخاب کند. او در پستش آدرس شناسه‌هایی را برای ثبت‌نام در این فراخوان به علاقه‌مندان ارائه کرده بود.
بهاره رهنما در صفحه اینستاگرام خود با انتشار ویدئویی نوشته بود که "اگر در آرزوی مادر شدن هستید و به علتی این اتفاق نیفتاده و حس می‌کنید دارد دیر می‌شود دعوتتان می‌کنم تا در مستند من حضور داشته باشید و حرف‌هایتان را بزنید. لطفاً مشخصات و عکس خودتان یا یک دقیقه فیلمی که در این باره جلوی دوربین صحبت کردید را برایمان بفرستید."
عوامل این پروژه عبارتند از تهیه کننده و کارگردان: بهاره رهنما، مشاور کارگردان و مدیر تولید: میلاد بهار، مدیر فیلمبرداری: امیر جغتایی، گروه  فیلمبرداری: پریسا جعفری، عرفان قبادی، مدیر صدابرداری: فرزان معاونیان، منشی صحنه: رکسانا کرمی، عکاس: حسین خدارتی، گروه کارگردانی: سید هانی سادات گل، امیر علی زاده، گروه تولید: الهام قندهاری، حسین ابراهیم، مجری طرح: شهرزاد دریا زاده.


انتهای پیام
