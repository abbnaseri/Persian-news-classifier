برنامه تعطیلی سالن‌های نمایشی در شب‌های قدر
سالن‌های نمایشی سراسر کشور از سوم خرداد (هجدهم رمضان)، پس از اذان مغرب تا هشتم خرداد (بیست و سوم رمضان)، پیش از اذان مغرب تعطیل خواهند بود.
به گزارش ایسنا به نقل از روابط عمومی اداره کل هنرهای نمایشی، برنامه تعطیلی سالن‌های نمایشی سراسر کشور در ایام شب‌های مبارک قدر رمضان ۱۴۴۰ به شرح زیر است:
-سوم خرداد (هجدهم رمضان) و اولین شب قدر، از بعد از اذان مغرب
-چهارم خرداد (نوزدهم رمضان و روز ضربت خوردن حضرت علی (ع))، پنجم خرداد (بیستم رمضان و دومین شب قدر)، ششم خرداد (بیست و یکم رمضان و شهادت حضرت علی (ع)) و هفتم خرداد (بیست و دوم رمضان و سومین شب قدر) به طور کامل
- هشتم خرداد (بیست و سوم رمضان) تا پیش از اذان مغرب
انتهای پیام

