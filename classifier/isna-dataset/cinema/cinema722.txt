مهلت ارسال اثر به جشنواره فیلم شهر تمدید نخواهد شد
مهلت ثبت نام اینترنتی و ارسال اثر به هفتمین جشنواره بین المللی فیلم شهر تمدید نخواهد شد.
به گزارش ایسنا به نقل از ستاد خبری جشنواره، آخرین مهلت ثبت نام و تحویل آثار جهت شرکت در بخش مسابقه سینمای ایران شامل فیلم‌های سینمایی، بلند و کوتاه داستانی، مستند، انیمیشن و سریال‌های تلویزیونی و خانگی تا پایان روز دوشنبه ۱۶ اردیبهشت ماه است.
مهلت یاد شده غیرقابل تمدید بوده و متقاضیان تنها تا این زمان امکان ثبت نام در سایت و شرکت در این دوره از جشنواره را دارند.
ثبت نام از طریق سایت جشنواره به نشانی www.shahrfilmfest.com امکان پذیر است.
«هفتمین جشنواره بین المللی فیلم شهر» توسط موسسه تصویر شهر و به دبیری هاشم میرزاخانی تابستان سال جاری در تهران برگزار می شود.

انتهای پیام



