بازیگر «پدرخوانده» درگذشت 
«کارمن کاریدی» بازیگر قسمت دوم و سوم از سه گانه «پدرخوانده» و اولین اخراجی آکادمی اسکار در سن ۸۵ سالگی درگذشت. 
به گزارش ایسنا به نقل از گاردین، وی که در قسمت دوم فیلم «پدرخوانده» به کارگردانی «فرانسیس فورد کاپولا» در نقش «کارمین روزاتو» و در قسمت سوم نیز در نقش «آلبرت ولپ» بازی کرده بود پس از چند روز بستری در بیمارستان به اثر ابتلاء به ذات‌الریه در سن ۸۵ سالگی درگذشت.
«کارمین کاریدی» در طول شش دهه فعالیت هنری خود در در تئاتر برادوی، تلویزیون و سینما حضور پررنگی داشت و در آثار زیادی نقش‌آفرینی کرد.
وی در سال ۲۰۰۴ به سبب اشتراک‌گذاری فیلم‌ها از عضویت در آکادمی علوم و هنرهای سینمایی اسکار اخراج شد و متهم به پرداخت ۳۰۰ هزار دلار غرامت به دو استودیو فیلمسازی شد و بر اساس اعلام مدیر برنامه‌هایش تا آخرین روزهای عمرش نیز از این اتفاق بسیار ناراحت بود.
«کاریدی» در ابتدا قرار بود در نقش «سونی کارلئونه» در فیلم «پدرخوانده» بازی کند اما «رابرت اوانس» که در آن زمان مدیر کمپانی پارامونت پیکچرز بود خواستار تغییر بازیگر این نقش شد و در نهایت «جیمز کان» بود که در این نقش به مقابل دوربین رفت.
وی همچنین باسابقه بازی در فیلم «شاهزاده شهر» ساخته «سیدنی لومت»، «قمار باز» ساخته «کرال رایز»، کمدی «مانی پیت» و «باگزی» از «بری لوینستون» را نیز در کارنامه دارد.
انتهای پیام 
