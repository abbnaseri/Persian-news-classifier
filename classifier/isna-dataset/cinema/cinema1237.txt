اطلاعیه‌ای در راستای انتخاب چهل فیلم برتر سینمای ایران 
جامعه اسلامی هنرمندان جمع آوری نظرات مجموعه های فرهنگی و هنری را برای مشخص شدن کاندیدای چهل فیلم سینمایی برتر چهل سال سینمای جمهوری اسلامی ایران آغاز کرد.
به گزارش ایسنا، طبق گزارش رسیده، بنا به این گزارش جامعه اسلامی هنرمندان به مناسبت چهلمین سالگرد پیروزی انقلاب اسلامی اقدام به برگزاری رویداد انتخاب چهل فیلم برتر سینمای جمهوری اسلامی ایران کرده است.
در همین راستا به منظور اجرای این رویداد، در مرحله اول با جلب آراء و نظرات فرهیختگان عرصه فرهنگ و هنر و مجموعه‌های فرهنگی و هنری، فیلم‌های کاندیدا انتخاب می‌شود و سپس در مرحله نهایی با فراخوان عمومی و بر اساس جمع آوری نظرات از بین کاندیداها، چهل فیلم نهایی انتخاب خواهد شد.
جامعه اسلامی هنرمندان که پیش از این اقدام به جمع آوری نظرات فرهیختگان عرصه فرهنگ و هنر نموده، از کلیه مجموعه‌های فرهنگی و هنری دعوت کرده در صورت تمایل به مشارکت در مرحله اول این رویداد، کاندیداهای مدنظر خود را حداکثر تا یکشنبه ۲۶ اسفند ماه سال جاری از طریق یارانامه honarmad.org@gmail.com اعلام نمایند.
اسامی تولیدات سینمای ایران طی سالهای ۵۸ لغایت ۹۷ در سامانه honarmand.org در دسترس است.
انتهای پیام
