«غول بابا» به تالار «هنر» می‌رود 
نمایش «غول بابا» به نویسندگی مهدی سیم ریز و کارگردانی مشترک محبوبه پاداش و مهدی سیم ریز از یکشنبه ۱۵ اردیبهشت در تالار هنر اجرا می‌شود.
به گزارش ایسنا، «غول بابا» منتخب حضور در هفدمین جشنواره بین المللی عروسکی تهران (مبارک)، منتخب حضور در بیست و پنجمین جشنواره بین المللی کودک و نوجوان همدان، برگزیده بهترین بازیگر زن و عروسک گردانی از جشنواره ملی کودک و نوجوان رضوی و نیز برگزیده بهترین سازنده عروسک و عروسک گردانی از جشن نمایشگران تئاترعروسکی خانه تئاتر بوده است.
بلیت‌های این نمایش به صورت حضوری در تالار هنر و اینترنتی درسایت تیوال به فروش می‌رسد.
«غول بابا» از ۱۵ اردیبهشت به مدت یک‌ماه، ساعت ۱۹ در تالار هنر روی صحنه خواهد بود.
انتهای پیام

