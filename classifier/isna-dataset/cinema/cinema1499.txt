ژاله علو مقابل دوربین «مجبوریم» درمیشیان
ژاله علو در تازه‌ترین ساخته‌ی رضا درمیشیان ایفای نقش می‌کند.
به گزارش ایسنا، در ادامه فیلمبرداری «مجبوریم»، تازه ترین فیلم رضا درمیشیان ، ژاله علو از چهره‌های ماندگار تئاتر، سینما و دوبلاژ ایران در این فیلم ایفای نقش می‌کند.
از شاخص‌ترین بازی‌های ژاله علو می‌توان به هنرنمایی در نقش خاله لیلا مجموعه تلویزیونی «روزی روزگاری» ، سریال «امیرکبیر» و فیلم‌های میهمان مامان (داریوش مهرجویی) ، طوقی، قلندر ( علی حاتمی)، گرگ ها، مختارنامه، مسافر ری و آدم برفی ( داود میرباقری)، سلطان (مسعود کیمیایی)، روز واقعه (شهرام اسدی) اشاره کرد.
فاطمه معتمدآریا، بهمن فرمان آرا ، نگار جواهریان، پارسا پیروزفر، پردیس احمدیه، مجتبی پیرزاده، بابک کریمی، رضا بهبودی، پریوش نظریه و.. بازیگران «مجبوریم» هستند.
«مجبوریم» پنجمین فیلم بلند سینمایی رضا درمیشیان پس از «بغض»، «عصبانی نیستم!»، «لانتوری» و فیلم به نمایش درنیامده «یواشکی» است که به تهیه کنندگی و سرمایه رضا درمیشیان تولید می‌شود.
انتهای پیام 
