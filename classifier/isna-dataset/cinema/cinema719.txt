خبرهای از تئاتر و یک اجرای ویژه برای اصغر فرهادی 
حضور اصغر فرهادی در اجرای یک تئاتر،حکم امین عظیمی برای تئاتر شهر، خبرهایی از اجرای نمایش‌های «کار هنرپیشه روی خود»، فرهاد خوشه با «ادامه دارد» در تماشاخانه انتظامی، نمایش اولد سیبروک و.... از جمله خبرهای تئاتر است.
به گزارش ایسنا، طبق گزارش رسیده، شامگاه ۱۳ اردیبهشت ماه نمایش "یک ساعت آرامش" به کارگردانی سیدجواد روشن به اصغر فرهادی نویسنده و کارگردان سینمای ایران تقدیم شد.
نمایش "یک ساعت آرامش"، اصغر فرهادی در میان استقبال مخاطبان به تماشای نمایش "یک ساعت آرامش" به کارگردانی سیدجواد روشن نشست و اجرای این اثر نمایشی به این هنرمند تقدیم شد.
نمایش "یک ساعت آرامش" نوشته فلوریان زلر و به کارگردانی سیدجواد روشن که از ۱۹ فروردین ماه ساعت ۱۹:۴۵ در سالن استاد ناظرزاده کرمانی تماشاخانه ایرانشهر به روی صحنه رفته است، تنها با چهار اجرای دیگر میزبان مخاطبان خواهد بود.  
در این نمایش (به ترتیب ورود) امیرمهدی ژوله، معصومه کریمی، مهدی ذاکر حسینی، ارسطو خوش رزم، وحید نفر، الهه شه پرست و ابوذر ساعدی به عنوان بازیگر حضور دارند.
همچنین سایرعوامل نمایش عبارتند از: موسیقی: محمد فرشته نژاد، طراح صحنه: سینا ییلاق بیگی، طراح لباس: فرزانه عاقلی، طراح گرافیک: مهدی دوایی، طراح چهره پردازی: سارا ولی زاده، طراح نور: رضا خضرایی، مدیر روابط عمومی و تبلیغات: شقایق فرشته، مشاور تولید: امیرعباس حسینی، گروه کارگردانی: مهدی ذاکر حسینی و نسترن پاکدامن، مدیر اجرایی: محمد رضایی، مدیر صحنه: محمد حسن درباغی فرد و عکاس: احسان رافتی.


نمایشی درباره زندگی یک بازیگر/ «کار هنرپیشه روی خود» در تئاتر مولوی به صحنه می رود
به گزارش روابط عمومی مرکز تئاتر مولوی، نمایش «کار هنرپیشه روی خود» به نویسندگی و کارگردانی نادر خوشبخت ، از ۱۶ اردیبهشت ماه در سالن کوچک مرکز تئاتر مولوی با به صحنه می رود.
گفتنی ست در این نمایش نادر خوشبخت به ایفای نقش پرداخته و حسن مهاجر  (دستیار کارگردان و برنامه ریز)، مجتبی فتاحی  (مشاور هنری)، امین اسفدیار  (مشاور کارگردان)، حسین خزایی، آنالی شکور  (صدا)، الناز قادر پور  (طراح لباس)، نادر خوش بخت (طراح صحنه)، میثم خاوری  (طراح پوستر)، حسن مهاجر (ویدئو آرت)، مهرداد افشار، محسن الماسی (طراح و ساخت تیزر)، مهرداد افشار  (مدیر اجرا) و حمید نادری (مدیر صحنه) به همگاری می پردازند.
بنا به گفته کارگردان، این اثر درباره «یک ساعت از زندگی یک بازیگر در یک موقعیت خاص در خانه اش حوالی غروب» است.
علاقه‌مندان برای دیدن نمایش «کار هنرپیشه روی خود» که تا اول خرداد ۹۸ هر روز –به جز شنبه ها- در ساعت ۲۰:۱۵ به صحنه می‌رود، می‌توانند به مرکز تئاتر مولوی دانشگاه تهران به آدرس خیابان انقلاب، خیابان ۱۶ آذر، جنب باشگاه دانشجویان، مرکز تئاتر مولوی مراجعه کنند.



فرهاد خوشه با«ادامه دارد...»به تماشاخانه انتظامی می آید
نمایش«ادامه دارد...» به نویسندگی مهدیه حسینی و کارگردانی فرهاد خوشه  از ۱۸ اردیبهشت در تماشاخانه انتظامی روی صحنه میرود.
این نمایش داستان زن و مردی در یک آپارتمان است که رابطه این دو به مرور روشن خواهد شد. میلاد اکبرنژاد، مهتا پناهی و رازگل معتمدی در این نمایش ایفای نقش می کنند.

فرهاد خوشه که پیش از این نمایش های «وعده‌گاه نهنگ‌ها» در تالار مولوی خوانش و«قوی تر» را در تالار مولوی، تئاتر مستقل تهران و تماشاخانه تئاتر باران روی صحنه برده است؛ در جدیدترین تجربه‌ی خود به سراغ نمایشنامه‌ای اجتماعی رفته است.
دیگر عوامل این نمایش عبارتند از مجری طرح: حسن جودکی، بازیگران صدا: مهدیه حسینی، علی‌محمد حسام‌فر، طراح صحنه و لباس: لیلا طاهرپسند، طراح نور: شاهین رحمانعلی، دکوراتور: حسین طاهربخش، مشاور رسانه : مریم رودبارانی،احمد حجارزاده، امور بین الملل: سحر ابراهیمی، عکاس و ساخت تیزر: مسعود انعامی، طراحی پوستر و بروشور: حمید شیرزاد، دست یارکارگردان:میثم فرهومند، منشی صحنه : ترانه ملکی ، سحر طباطبایی، مدیران صحنه محمد هاشم لطفی-حمید باباخانی.
این نمایش از هجدهم اردیبهشت تا دوازده خرداد در تماشاخانه انتظامی روی صحنه می‌رود و پیش فروش بلیت‌های آن در سامانه تیوال آغاز شده است. ادامه دارد هر شب راس ساعت ۲۱ اجرا می‌شود.

نمایش «اولد سیبروک» در دیوار چهارم 
نمایش «اولد سیبروک» نوشته وودی آلن، به کارگردانی مهیار اسلامی از یکشنبه ۱۵ الی ۳۱ اردیبهشت ماه هر شب ساعت ۲۱ در مجموعه نمایشی «دیوار چهارم» به روی صحنه خواهد رفت.
به گزارش روابط عمومی مجموعه نمایشی «دیوار چهارم»، در این نمایش بازیگرانی همچون: فرید رحمتی، المیرا صارمی، مهیار اسلامی، مریم علی نیا، دانیال محسنی و همچنین نیلوفر پارسا و میثاق جمشیدیبه ایفای نقش می‌پردازند.
بنا بر گفته فرید رحمتی، سرپرست گروه تئاتر ریما (گروه تولید نمایش)، «اولد سیبروک نام شهر کوچکی در ایالت کنیتکت در شرق آمریکا است که غالب افرادی که در آن زندگی می‌کنندمتمول‌اند.» وی دلیل انتخاب این متن را جریان جذاب و شیرینی که در روایتی کمدی، فانتزی محور آن وجود دارد، عنوان نمود. او همچنین گفت: «کمدی موقعیت چیزی است که گروه نمایشی این اثر به دنبالان بودند».
در خلاصه داستان اولد سیبروک آمده است: در هفتمین سالگرد ازدواج نورمن و شیلا، ۲ مهمان ناخوانده وارد خانه می‌شوند و تمام معادلات مهمانی را بر هم می‌زنند.
از دیگر عوامل این نمایش می‌توان به:مانیا بیگلری(دستیار کارگردان)، امین دایی(طراح پوستر، بروشور و محتوای تبلیغاتی)، یاسمن جلالی(طراح گریم)، محمدرضا عسگری، جواد کاظمی مطلق(مجریان گریم)،آرشام رضاییو امیر کوروش اعرابی (عکاس)، مهیار اسلامی(طراح صحنه)، عبدالرزاق بنی شیخ‌الاسلامی(ساخت دکور)،CTاستودیو- امین دایی (ساخت تیزر)، ایمان نظری(طراح نور)، مجتبی کاظمی(رسانه)، ریما تئاتر(تبلیغات مجازی) اشاره نمود.
نمایش کمدی فانتزی«اولد سیبروک» تولید تازه گروه تئاتر ریما برای اولین بار در ایران از ۱۵ تا ۳۱ اردیبهشت ساعت ۲۱ در مجموعه نمایشی «دیوار چهارم» روی صحنه می‌رود.علاقه‌مندان جهت تهیه بلیت می‌توانند به سامانه فروش Tik۸.com و یا نشانی تهران، میدان فلسطین، خیابان طالقانی غربی، بین سرپرست و فریمان، پلاک ۵۴۴ مراجعه نمایند.

اجرای "وندینگ ماشین" از ۲۰ اردیبهشت
نمایش "وندینگ ماشین" با طراحی، کارگردانی و بازی مهدی سفاری از ۲۰ اردیبهشت در عمارت روبرو اجرا می شود.
"وندینگ ماشین" شامل سی نمایشنامه بزرگ جهان است که به قلم حمید پاک نیا و آیدا حق نژاد بازنویسی و خلاصه شده‌اند تا اجرایی تک نفره و به انتخاب تماشاگر به نمایش در آیند.
آهنگسازان این اثر نمایشی پدرام بابایی و پویا نوروزی هستند. دستیاری کارگردان را نیز سمانه صفری بر عهده دارد. طراحی و دوخت لباس را نسیم میرزاده ، طراح پوستر را آرش وکیل زاده ، عکاس علی سفاری و آرش وکیل زاده ، روابط عمومی زهرا شایان فر و ساخت تیزر را محسن ظهرآبی بر عهده دارند.
این پروژه تئاتری به مدت سه ساعت در عمارت روبرو میزبان علاقه مندان خواهد بود و هر تماشاگر با انتخاب یکی از شاهکارهای ادبیات نمایشی می تواند اجرای آن را از دستگاه خودکار فروش درخواست کند.
وندینگ ماشین طی روزهای ماه مبارک رمضان از ساعت ۲۰.۳۰ میزبان عموم تماشاگران خواهد بود.
سایت رزرو و فروش بلیط این نمایش به زودی اعلام می شود.

مدیر واحد«ارتباطات، آموزش و پژوهش» مجموعه تئاتر شهر منصوب شد
مدیر مجموعه تئاترشهر با صدور حکمی امین عظیمی را به عنوان مدیر واحد «ارتباطات، آموزشو پژوهش» این مجموعه منصوب کرد.
به گزارش روابط عمومی مجموعه تئاتر شهر، سعید اسدی مدیرمجموعه تئاتر شهر با صدورحکمی امین عظیمی را به عنوان مدیر واحد «ارتباطات، آموزش و پژوهش» این مجموعه منصوب کرد.این واحد در قالب  ترکیبی از حوزه های«روابط عمومی» و «آموزش و پژوهش» مجموعه تئاتر شهربه فعالیت خود در سال 98 ادامه خواهد داد.
در حکم سعید اسدی آمده است:«جناب آقای امین عظیمی/با سلام
بنا بر سوابق، تجربیات و توانایی ارزشمند شما در زمینه‌ روابط عمومی و فعالیت رسانهای و همچنین  قابلیت شما در هدایت و نظارت بر فعالیت و فرایندهای آموزشی و پژوهشی مرتبط با حوزه هنرهای نمایشی، بدین‌ وسیله به عنوان «مدیر واحد  ارتباطات ، آموزشی و پژوهشی» مجموعه تئاتر شهر منصوب می شوید.
امید است که با استعانت از پروردگار یکتا و همکاری مثبت و شایسته با کارکنان گرامیتئاتر شهر در ایجاد تعامل مثبت و سازنده با اصحاب رسانه و همچنین  ارتباط موثر و پویا با مخاطبان برای ترغیب بهره مندی بیشتر و با کیفیت تر از آثار نمایشی، تعامل با نهادها جهت طراحی و اجرای برنامه های فرهنگی و گردآوری و تهیه و اجرای طرح های آموزشی و پژوهشی در مشارکت با سایر واحدهای مجموعه تئاتر شهر کوشا باشید، تا در مسیر ارتقا بخشی به هویت و جایگاه فرهنگی و هنری شاهد پویایی و شکوفایی هرچه بیشتر این مجموعه گرانقدر باشیم.
 شرح وظایف و حدود مسئولیت و عملکرد جنابعالی به پیوست این حکم ابلاغ می شود. امیدوارم با کوشش شایسته خود در این جایگاه، در به ثمر رساندن راهبرد، چشم انداز و مأموریت های تعریف شده‌ی جدید برای مجموعه تئاتر شهر پیروز و توانا باشید. سعید اسدی/مدیر مجموعه تئاتر شهر»
امین عظیمی، پژوهشگر، منتقد و مدرس تئاتر و سینما است. او دانشجوی دکترای تخصصی(PHD) مطالعات تئاتر  در  پردیس هنرهای زیبای دانشگاه تهران، فارغ التحصیل دوره«روایتگری دیجیتال»(Digital Story Telling) از دانشگاه بیرمنگام و فارغ التحصیل کارشناسی ارشد سینما و کارشناسی ادبیات نمایشی از دانشگاه هنر تهران است. عمده فعالیت های او  از سال 1389 تاکنون تدریس تئاتر و سینما در دانشگاه های هنر تهران، سوره و دانشکده هنر و معماری بوده و به عنوان یک پژوهشگر،علاوه بر انتشار نقدهای تخصصی تئاتر در نشریات گوناگون همچون فصلنامه تخصصی ادبیات نمایشی «سیمیا»، «سینما و ادبیات»، «نمایش»، «صحنه» و نشریات دیگر، مقالات علمی-پژوهشی گوناگونی در حوزه مطالعات تئاتر و اجرا در نشریات تخصصی دانشگاهی و بین المللی  همچون Asian Theatre Journal ،  Alternatives théâtrales،   Theater der zeitو نشریه «بررسی مسائل اجتماعی ایران» به طبع رسانده است.
در سوابق او می توان به عضویت در هیات مدیره انجمن منتقدان و پژوهشگران خانه تئاتر از سال 1383 ، عضویت در انجمن مدرسان خانه سینماو دو دوره دبیری بخش پژوهش و انتشارات جشنواره بین المللی تئاتر دانشگاهی ایران، سردبیری روزنامه تئاتر در بیست و نهمین جشنواره بین المللی تئاتر فجر و دبیری کارگروه تخصصی نقد تئاتر در سی و پنجمین جشنواره بین المللی تئاتر فجر اشاره کرد.از دیگر فعالیت های او در زمینه نمایشنامه نویسی و کارگردانی تئاتر نیز می توان به اجراهای «اضافه حقوق»، «اکوئوس»،«خواب»، «سه پاس از حیات طیبه نوجوانی نجیب» و تعدادی دیگر اشاره کرد. وزاین مجموعه خداحافظی می کنند.
 آثار برگزیده تئاتر استان هاو قشقایی مجموعه تئاتر شهر روی صحنه رفته بود.
انتهای پیام 

