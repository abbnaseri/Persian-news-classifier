نامزدهای بخش خیابانی جشنواره تئاتر فجر معرفی شدند
نامزدهای مسابقه بخش «تئاتر خیابانی» سی و هفتمین جشنواره‌ی بین‌المللی تئاتر فجر معرفی شدند.
به گزارش ایسنا به نقل از روابط عمومی سی و هفتمین جشنواره‌ی بین‌المللی تئاتر فجر، هیأت داوران مسابقه بخش «تئاتر خیابانی» سی و هفتمین جشنواره بین‌المللی تئاتر فجر متشکل از گلبرگ ابوترابیان، رحمت امینی و علیرضا استادی پس از مشاهده، ارزیابی و بررسی کارشناسی ۲۱ اثر حاضر در این بخش نامزدهای دریافت جایزه این مسابقه را به شرح زیر اعلام کرد:
الف- موسیقی
نامزدها:
گروه موسیقی نمایش «درها به روی چه کسی باز می شوند»
گروه موسیقی نمایش «آغوش بی مهر زمین»
گروه موسیقی نمایش «لازمان لامکان»
ب- طراحی فضا و ابزار نمایشی
نامزدها:
محمد حاجیان برای نمایش «خرس‌های پاندا به روایت ساکسیفونیستی که متولد دهه شصت بود»
محمدرضا پورعلی و میلاد حسین زاده برای نمایش «درها به روی چه کسی باز می شوند»
مهدی حبیبی برای نمایش «کالبدشکافی یک اتفاق» و روح الله سنایی برای نمایش «نامیرا»
محمود فرضی نژاد برای نمایش «آغوش بی مهر زمین»
ج- بازیگری مرد
نامزدها:
میثم سرآبادانی بازیگر نمایش «هشتک لاکچری»
امیر حسین انصافی بازیگر نمایش «مشترک مورد نظر»
ابراهیم حاج حیدری بازیگر نمایش «خرس های پاندا به روایت ساکسیفونیستی که متولد دهه شصت بود»
هاوری رضایی بازیگر نمایش «تیک تاک»
مصطفی کولیوندی بازیگر نمایش «کالبدشکافی یک اتفاق»
مسعود کردی بازیگر نمایش «این کجا و آن کجا»
د- بازیگری زن
نامزدها:
نرگس خاک کار برای بازی در نمایش «کالبدشکافی یک اتفاق»
نازیلا امینی برای بازی در نمایش «تیک تاک»
دلارام ترکی برای بازی در نمایش «اهم»
مهسا افتحی برای بازی در نمایش «هشتک لاکچری»
ه- طرح و ایده پردازی
نامزدها:
مسعود براهیمی برای نمایش «اهم»
رضا بهرامی برای نمایش «لازمان لامکان»
امیرحسین شفیعی برای نمایش «نامیرا»
غنچه شکوهیان برای نمایش «بیگانگی»
پژمان شاهوردی برای نمایش «این کجا آن کجا»
محمد رضا جعفری لفوت برای نمایش «درها به روی چه کسی باز می شوند»
و- کارگردانی
نامزدها:
مسعود براهیمی کارگردان نمایش «اهم»
پژمان شاهوردی کارگردان نمایش «این کجا آن کجا»
افشین خدری کارگردان نمایش «دایره، مربع، مستطیل»
امیرحسین شفیعی کارگردان نمایش «نامیرا»
میلاد حسین زاده کارگردان نمایش «درها به روی چه کسی باز می شوند»
* همچنین به گزارش روابط عمومی اداره کل هنرهای نمایشی، در آستانه اختتامیه سی و هفتمین جشنواره بین‌المللی تئاتر فجر، همکاران روابط عمومی اداره کل هنرهای نمایشی و جشنواره سی و هفتم در پیامی خطاب به اهالی کلمه چنین نوشتند:
«بهمن، به واسطه برگزاری جشنواره‌های پنج‌گانه فجر، همواره برای اعضای سرویس فرهنگ و هنر تحریریه‌ی خبرگزاری‌ها و روزنامه‌ها، برای خبرنگاران، روزنامه‌نگاران، دبیران سرویس و منتقدان؛ برای آنان که زندگی‌شان از راه پاسداشت «کلمه» می‌گذرد، ماهی بوده است همراه با دویدن‌هایی که روز را از شب بازنمی‌شناسند.
بهمن ۹۷ و سی و هفتمین جشنواره بین‌المللی تئاتر فجر را به مدد وجود نازنین شمایی از سر گذراندیم که کتمان حقیقتِ نهفته در فرهنگ و هنر را برنمی‌تابید و درست و غلط را به خوبی از هم تمیز می‌دهید.
قدردان آن‌چه در این راه، برای تحققش از جان مایه گذاشتید هستیم و امیدواریم خستگی راه طی شده بر جان نازنین‌تان نماند که نه تنها سی و هفتمین جشنواره بین‌المللی تئاتر فجر که هر رویداد دیگری، بی‌حضور تمامِ شما، چیزی‌ست ابتر و ناتمام.»
اختتامیه سی و هفتمین جشنواره بین‌المللی تئاتر فجر، روز شنبه، چهارم اسفند ساعت ۱۸:۳۰ در تالار وحدت برگزار می‌شود.
انتهای پیام
