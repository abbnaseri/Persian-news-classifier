"روز باشکوه آقای گورکن" در تالار محراب 
نمایش " روز با شکوه آقای گورکن"به کارگردانی پارسا پولادوند  تا 24 اسفند در مجموعه تئاتری محراب روی صحنه می‌رود.
به گزارش ایسنا به نقل از روابط عمومی این نمایش، "روز با شکوه آقای گورکن" با هدف ارتقاء و گسترش فعالیت‌های فرهنگی و هنری محکومین ندامتگاه‌ها و با همکاری مرکز نمایش مجتمع ندامتگاه های تهارن بزرگ و گروه نمایشی آینه زمان، تهیه شده است.
پارسا پولادوند کارگردان این نمایشنامه است که آن را بر اساس نمایشنامه‌ای از نویسنده شناخته شده ارمنی " سوسانا هاروتیونیان" و با ترجمه " آندرانیک خچومیان" روی صحنه برده است.
این نمایشنامه با رویکردی فلسفی، روایت گر مواجهه یک سرباز فراری از میدان جنگ با گورکنی است که کارش حفر گور برای سربازان کشته شده در جنگ است.
این نمایش تا ۲۴ اسفند ماه هر روز ساعت ۱۹:۳۰ در سالن کوچک مجموعه تئاتری محراب میزبان علاقمندان خواهد بود.
انتهای پیام
