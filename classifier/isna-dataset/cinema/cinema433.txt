سهم هفت درصدی پخش‌کنندگان برای اکران در سینماها
نخستین جلسه شورای اکران آثار سینمایی با حضور ابراهیم داروغه زاده، منوچهر شاهسواری، محسن امیریوسفی، مصطفی کیایی، رضا سعیدی پور، سید مسعود اطیابی ، علی سرتیپی و محمدرضا فرجی برگزار شد.
به گزارش ایسنا به نقل از روابط عمومی سازمان امور سینمایی و سمعی بصری، در اولین جلسه شورای اکران آثار سینمایی مقرر شد از اول تیرماه کلیه عملیات شورای صنفی نمایش به صورت مکانیزه در سامانه شورای صنفی نمایش انجام پذیرد و شورای صنفی با هماهنگی خانه سینما زیرساخت‌ها و برنامهریزی‌های مورد نظر را انجام دهد. 
همچنین پس از بررسی‌های همه جانبه در نحوه اکران فیلم‌ها توسط سرگروه‌ها مقرر شد این فرآیند در جلسه بعدی مورد بحث و بررسی قرار گیرد و نظرات کارشناسی اعلام شود.
در این جلسه مقرر شد سقف درصد پورسانت دفاتر پخش فیلم بابت اکران در سینماهای سراسر کشور با کاهش سه درصدی حداکثر هفت درصد محاسبه گردد.
انتهای پیام 

