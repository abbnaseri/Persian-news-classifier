اجرای یک طرح ویژه‌ برای خبرنگاران سینمایی در باغ کتاب 
با توجه به پایان مهلت ارائه اسامی رسانه‌های تخصصی سینمایی و خبرنگاران سینمایی شاغل در رسانه‌های معتبر عمومی، طرح ارائه بلیت رایگان به خبرنگاران سینمایی در پردیس سینمایی باغ کتاب در سال ۹۸ از روز چهارشنبه اول خرداد اجرا خواهد شد.
به گزارش ایسنا به نقل از مدیریت ارتباطات و اطلاع رسانی پردیس سینمایی باغ کتاب، طرح ارائه تسهیلات به خبرنگاران تخصصی سینمایی و خبرنگاران سینمایی شاغل در رسانه‌های معتبر عمومی، سال ۹۷ برای اولین بار اجرا شد که با استقبال اهالی رسانه در سال ۹۸ نیز تمدید شد، که از پایان مهلت یک ماهه برای ارائه اسامی از سوی رسانه‌های واجد شرایط، این طرح در سال جدید نیز از روز چهارشنبه اول خرداد اجرا خواهد شد.
براساس این خبر، در قالب این طرح، خبرنگاران تخصصی سینمایی و خبرنگاران سینمایی شاغل در رسانه‌های معتبر عمومی و یک نفر همراه؛ روزهای یکشنبه، دوشنبه و چهارشنبه (به جز تعطیلات رسمی) در تمامی سانس‌ها با مراجعه به گیشه پردیس سینمایی باغ کتاب و ارائه کارت خبرنگاری معتبر رسانه شاغل در آن می‌توانند بلیت رایگان برای تماشای فیلم‌های روی پرده دریافت کنند.
انتهای پیام
