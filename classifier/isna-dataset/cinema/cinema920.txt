معرفی نمایش‌های پرفروش تئاترشهر در سال 97
نمایش «مالی سویینی» به کارگردانی مرتضی میرمنتظمی پروفروش‌ترین نمایش سال اصلی تئاتر شهر در سال 97 معرفی شد.
به گزارش ایسنا به نقل از روابط عمومی مجموعه تئاترشهر، پرفروش‌ترین نمایش‌های به صحنه رفته در تالارهای اصلی، چهارسو، سایه، قشقایی و پلاتو اجرای مجموعه تئاتر شهر در سال ۹۷ معرفی شدند.
در تالار ۵۷۹ نفری اصلی نمایش «مالی سوئینی» به نویسندگی برایان فریل و کارگردانی مرتضی میرمنتظمی که از ۱۰ اردیبهشت تا ۱ تیر با قیمت بلیت ۶۰ هزار تومان، ۴۷ اجرا، ۲۰۱۸ بلیت مهمان، ارائه ۱۱۷۵۳ بلیت تخفیف دار، فروش ۸۳۷۲ بلیت تمام بها، ۱۰۱۷ بلیت نیم بها، مجموع ۲۳۱۶۰ تماشاگر و فروشی معادل ۱ میلیارد و ۲۴ میلیون و ۹۶۵ هزار تومان روی صحنه رفت، به عنوان پرفروش‌ترین نمایش این تالار معرفی می‌شود.
نمایش «پرواز در تاریکی» به نویسندگی و کارگردانی افشین هاشمی که از ۲۹ فروردین ماه تا ۱۱ خرداد در تالار چهارسو با ظرفیت ۱۲۲ تماشاگر روی صحنه رفت، با قیمت بلیت ۳۰ هزار تومان، ۳۹ اجرا، ۱۸۶۳ بلیت تمام بها، ۲۳۱ بلیت نیم بها، ۳۶۰ بلیت دارای تخفیف، ۱۵۵۰ بلیت مهمان، فروش ۴۰۰۴ بلیت تمام بها و فروشی معادل ۶۷ میلیون و ۹۹۵ هزار تومان تومان به عنوان پرفروش‌ترین نمایش تالار چهارسو معرفی شده است.
در تالار سایه نمایش «خرده نان» به نویسندگی لویی کالافرت و کارگردانی کورش سلیمانی از ۱۶ آذر ماه تا ۱۴ دی ماه با ظرفیت صندلی ۷۲ نفر روی صحنه رفت. این نمایش با مجموع ۳۱ اجرا، قیمت بلیت ۳۰ هزار تومان، ۵۶۵ بلیت مهمان، فروش ۲۰۴ بلیت نیم بها، فروش ۱۳۸۵ بلیت تمام بها، مجموع ۲۲۳۱ تماشاگر و ۴۶ میلیون و ۴۵۸ هزار تومان عنوان پرفروش‌ترین نمایش این تالار را به خود اختصاص داده است.
در تالار ۹۶ نفری قشقایی از میان نمایش‌های به صحنه رفته نمایش «نقاشی اشر» به نویسندگی محمدحسین معارف و کارگردانی فریبرز کریمی به عنوان پرفروش‌ترین نمایش معرفی می‌شود. این نمایش از روز ۲۵ مهر ماه تا ۲ اذر ماه روی صحنه رفت که با احتساب قیمت بلیت ۳۰ هزار تومان از مجموع ۲۷ اجرا و فروش ۱۰۵۴ بلیت تمام بها، ۱۸۸ بلیت نیم بها، ۲۰۰ بلیت دارای تخفیف و ارائه ۶۱۰ بلیت مهمان و ۲۰۵۲ به فروشی معادل ۳۹ میلیون و ۲۴۰ هزار تومان دست یافته است.
نمایش «مرزداران» به نویسندگی و کارگردانی وحید رهجو و حسین ملکی هم از ۱۵ فروردین تا ۱۲ اردیبهشت سال ۹۷ با قیمت بلیت ۱۵ هزار تومان و مجموع ۲۴ اجرا، فروش ۲۹۸ بلیت تمام بها، ۳۲۸ بلیت دارای تخفیف، ۲۲۷ بلیت مهمان و ۸۵۳ تماشاگر روی صحنه رفت. این اثر نمایشی با توجه به ارقام اعلام شده و فروش ۷ میلیون و ۷۵۰ هزار تومان به عنوان پرفروش‌ترین نمایش پلاتو اجرا معرفی می‌شود.
انتهای پیام
