قدردانی خانه سینما از رییس شورای اسلامی شهر تهران
اصناف سینمایی طی نامه‌ای از مهندس محسن هاشمی ریاست شورای اسلامی شهر تهران برای در نظر گرفتن نام هنرمندان برای معابرشهر تهران قدردانی کرد.
به گزارش ایسنا، طبق گزارش رسیده، اصناف سینمایی طی نامه‌ای از مهندس محسن هاشمی ریاست شورای اسلامی شهر تهران برای در نظر گرفتن نام هنرمندان برای معابرشهر تهران قدردانی کرد، این نامه به شرح زیر است:
«به نام خدا
جناب آقای مهندس محسن هاشمی
ریاست محترم شورای اسلامی شهر تهران
با سلام و احترام؛
به یقین توجه به مفاخر فرهنگی، هنری و علمی از سوی جنابعالی و سایر اعضای محترم شورا، بانی رشد فضای همدلی و ارتقای اعتماد به نفس رهروانی است که شهر خود را مزین به این نام ها می‌بینند.
مراتب امتنان خانه سینما – جامعه اصناف سینمای ایران – را بابت مزین کردن معابری از شهر به نام عالیجنابان فرهنگ و هنر کشور، خصوصاً بزرگان سینمای ایران بپذیرید.
تداوم این تدبیر را از جنابعالی و همکاران ارجمندتان انتظار داریم.»
انتهای پیام
