نمای "سنگلج" مرمت شد
در راستای تکمیل طرح توسعه و بازسازی تماشاخانه‌ی سنگلج، نمای این تماشاخانه در اسفند ماه ۱۳۹۷ با در نظر گرفتن حفظ بافت نما و قدمت و جایگاه تاریخی ساختمان و فضای جدیدی برای معرفی و تبلیغات نمایش‌ها بازسازی و مرمت شد.
به گزارش ایسنا به نقل از روابط عمومی تماشاخانه ی سنگلج، در راستای تکمیل طرح توسعه و بازسازی تماشاخانه سنگلج نمای این تماشاخانه با مرمت سنگ ها و کاشی‌ها، نصب سیستم نورپردازی و تابلوهای تبلیغاتی، بازسازی سردرِ تماشاخانه و رنگ و تعمیر درِ ورودی توسط شهرداری منطقه ۱۲ تهران مرمت و بازسازی شد.
گفتنی است ادامه‌ی روند تکمیل طرح توسعه و بازسازی تماشاخانه سنگلج در مدیریت جدید این تماشاخانه با تعویض صندلی‌های سالن و نصب سیستم اعلام حریق و به‌روز رسانی و بهسازی سیستم گرمایشی و سرمایشی در سال ۹۷ آغاز شده بود.
انتهای پیام
