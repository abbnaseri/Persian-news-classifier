اجرای نمایش خیابانی به بهانه‌ی هفته هنر انقلاب
نمایش «U-Turn2» با طراحی و نویسندگی داریوش نصیری و مرتضی وکیلیان و کارگردانی داریوش نصیری در بخش آثار منتخب هفته هنر انقلاب اسلامی حوزه هنری به روی صحنه می‌رود.
به گزارش ایسنا و به نقل از روابط عمومی نمایش، این اثر با طراحی و نویسندگی داریوش نصیری و مرتضی وکیلیان وکارگردانی داریوش نصیری در بخش آثار منتخب هفته هنر انقلاب اسلامی حوزه هنری از امروز چهارشنبه ۲۱ فروردین لغایت دوشنبه ۲۶ فروردین ماه ساعت ۱۸.۳۰ در محوطه تئاترشهر به روی صحنه می‌رود.
کاگردان این نمایش درباره مضمون نمایش "بازگشت ۲ " گفت: «نمایش "U-Turn2" با اشاره به آیه ۲۸۲ سوره مبارکه بقره (بلندترین آیه قرآن کریم)، آیات ۹۹ و ۱۰۰ سوره مبارکه مومنون، سوره مبارکه حمد، سخنان حضرت امام خمینی (ره)، اصل پنجم قانون اساسی و "شعر انسانم آرزوست از مولانا" نوشته شده است. این نمایش در خصوص قانون‌مداری، رعایت نکردن قوانین الهی و انسانی توسط گنهکاران، فرصت یکباره انسان برای زندگی، لزوم حرکت انسان در صراط المستقیم، حق الناس و ولایت فقیه است. این نمایش پس از چند اپیزود به نقطه عطف این اثر یعنی سال "۱۳۵۷" می‌رسد و سپس با چند مقطع زمانی از جمله: پیروزی انقلاب اسلامی، دفاع مقدس، ایستادگی مردم ایران، به پایان می‌رسد.»
داریوش نصیری- علی سوهانی- حشمت ا… زارعی- سیدرضا حسینی- اسفندیار میمند- محمد علی محبوبی- محمد موذنی- آرسین احمدی- حسین خانزاده - محمد حسین نوائی- علیرضا حسن زاده محبی- امیر حسین صدیقی- علی شورآبی- علی مشایخی- فراز حامی-پویا جلالی-مهدی مهدی فر- محمد حسن عدلی- سهیل توکلی- پوریا علیمحمدی- محمد مهدی جورابلو- مرتضی صباحی-معصومه محمدی- زینب زارع- سحر میراضی- مائده خداخواه- فاطمه سلیمی- هدیه میرزا آقایی و کوروش نصیری در این نمایش ایفای نقش خواهند کرد.
سایر عوامل این نمایش ۴۰ نفره عبارتنداز: مرتضی وکیلیان- دکتر امیرکاووس بالازاده-دکتر سعید قاسمی (مشاوران کارگردان)، امین سروری- حمیدرضا مقصودی (عکاس، تصویربردار، تدوین صدا)، زهرا اسلام پناه- زینب زارع (دستیاران کارگردان)، محمدامین ترابی– سید رضا حسینی (طراح پوستر و بروشور)، امیرحسین سعیدی- محمد سعیدی (تنظیم و پخش صدا) و داریوش نصیری (روابط عمومی).
نمایش "U-Turn2" با مشارکت معنوی مرکزهنرهای نمایشی حوزه هنری و ناحیه مقاومت بسیج ابوذر تهیه وتولیدشده است و از امروز چهارشنبه ۲۱ فروردین لغایت دوشنبه ۲۶ فروردین ماه ساعت ۱۸.۳۰ در محوطه تئاترشهر به روی صحنه می‌رود. این نمایش، کاری از گروه هنری تئاتر «دارهام» و مدت‌زمان آن چهل دقیقه است.
این نمایش در محوطه دانشگاه تهران، بخش چهل سالگی سی و هفتمین جشنواره بین المللی تئاتر فجر و در راهپیمایی ۲۲ بهمن ماه سال ۱۳۹۷ در میان استقبال مردم اجرا شد.

انتهای پیام





