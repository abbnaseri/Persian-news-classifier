"عنصرپنجم " در جشنواره‌ی پویانمایی تهران برپا شد
انجمن سینمایی فیلمسازان انیمیشن ایران – آسیفا ایران با همکاری جشنواره پویانمایی تهران و با دعوت از طراحان انیمیشن، دومین نمایشگاه " عنصرپنجم " را برپا کرده است. 
به گزارش ایسنا، این نمایشگاه با حضور آثار سی تن از طراحان حرفه‌ای انیمیشن ایران به ارائه نمونه طراحی‌های کانسپت، طراحی شخصیت و طراحی فضا خواهد پرداخت.
حسین اجاقی، مهران ایرانلو، آرتمیس حبیبی آزاد، محمد خیراندیش، راشین خیریه، حسین رجب غلامحسینی، حسن روح الامین، مهناز سلیمان نژاد، حمید سهرابی، فراز شانیار، حمیدرضا شیخ، شهرام شیرزادی، مهدی شیری، حسین صافی، آریا صفارزادگان، هادی طبسی، رضا عباسی، نوروز عباسی، مهدی علی بیگی، سعید غنی زاده، امین فرامرزیان، علی کیانی امین، محمود مختاری، امیرهوشنگ معین، داوود مقدمی، مهرداد ملک احمدی، محسن ملکوتی، مهدی موحد، مرتضی نائیجی و حسن نوزادیان طراحان این دوره نمایشگاه "عنصر پنجم " می‌باشند.
مهرداد شیخان عضو هیات مدیره آسیفاایران و حسین صافی طراح و کاریکاتوریست، مسئول و هماهنگ کننده برگزاری این نمایشگاه هستند.
نمایشگاه "عنصر پنجم" در محل برگزاری یازدهمین جشنواره بین‌المللی پویانمایی تهران از ۱۲ تا ۱۶ اسفند ۱۳۹۷ در مرکز آفرینش‌های فرهنگی هنری کانون پرورش فکری کودکان و نوجوانان واقع در خیابان حجاب برپاست.
نمایشگاه پیشین در مهرماه امسال در خانه هنرمندان ایران برپا بود.
جشنواره بین‌المللی پویانمایی تهران هر دو سال یک بار برگزار و طی روزهای برگزاری‌اش انیمیشن‌های منتخب داخلی و خارجی را برای هنرمندان و علاقه‌مندان انیمیشن به نمایش می‌گذارد.
انتهای پیام
