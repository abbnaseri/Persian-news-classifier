فعالیت خانه موزه خیمه‌شب‌بازی ایران در «روز ملی هنرهای نمایشی»
خانه موزه خیمه‌شب‌بازی ایران به مناسبت «روز ملی هنرهای نمایشی»  امروز چهارشنبه (هفتم فروردین) میزبان علاقه‌مندان است.
به گزارش  ایسنا به نقل از روابط عمومی اداره کل هنرهای نمایشی، خانه موزه خیمه‌شب‌بازی ایران به مدیریت ستاره اسکندری و سیاوش ستاری در خانه فرهنگ و هنر مانا که فعالیت خود را در اسفند ۹۷ آغاز کرد، چهارشنبه هفتم فروردین برابر با «روز ملی هنرهای نمایشی» برنامه‌هایی برای علاقه‌مندان به این هنر تدارک دیده است.  از جمله این برنامه‌ها، برپایی نمایشگاه عروسک‌های سنتی، لوازم و عکس‌های خیمه‌شب‌بازی و همچنین اجرای قطعات نمایشی است.
خانه فرهنگ و هنر مانا در بلوار کشاورز، خیابان وصال شیرازی، کوچه شاهد، پلاک ۶  واقع است
 هفتم فروردین روز ملی هنرهای نمایشی است و امسال همزمان با این روز، جشنی تحت عنوان «نوروزِ نمایش» در سراسر کشور برگزار می‌شود.
 انتهای پیام
