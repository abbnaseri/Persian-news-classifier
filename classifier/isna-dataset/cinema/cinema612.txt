«کمیته نان» بازیگرانش را شناخت
بازیگران نمایش «کمیته نان» به نویسندگی و کارگردانی لیلی عاج مشخص شدند. 
به گزارش ایسنا به نقل از روابط عمومی نمایش، الهام شعبانی، ارسطو خوش رزم، غزاله جزایری، شاهو رستمی، لبخند بدیعی، سعید احمدی در نمایش «کمیته نان» به ایفای نقش می‌پردازند.
«کمیته نان» از ۲۳ اردیبهشت در تالار قشقایی مجموعه تئاتر شهر به روی صحنه می‌رود و این چهارمین همکاری لیلی عاج در مقام کارگردان و الهام شعبانی بعد از نمایش‌های "خواب زمستانی"، "قندخون" و "سالی که دوبار پاییز شد"است.
سایر عوامل این نمایش عبارتند از: مجری طرح: شاهرخ استخری، مشاور کارگردان: توماج دانش بهزادی (میهمان از گروه تئاتر پراکسیس، طراح صحنه: سینا ییلاق بیگی، طراح لباس: الهام شعبانی، طراح گریم: ماریا حاجیها، طراح نور: رضا خضرایی، طراح پوستر: شایان کیانی، مدیر تولید: کهبد تاراج، موسیقی: تریفه کریمیان، روابط عمومی و تبلیغات مجازی: مریم رودبارانی، مشاور امور رسانه‌ای: احمدرضا حجار زاده، عکاس.: رضا جاویدی، دستیار کارگردان: ناصر ارباب، منشی صحنه: زینب ایوبی، دستیار تولید: امیرحسین نوحنژاد، مدیر صحنه: محمدحسن درباغی فرد
پیش فروش بلیت‌های نمایش "کمیته نان" به زودی از طریق سایت تیوال آغاز خواهد شد.
نمایش «کمیته نان» که دومین اثر عاج درباره مشکلات صنفی و معیشتی، اجتماعی و سیاسی کارگران است در فضایی پر تنش به مساله کول‌بَرها پرداخته و وضعیت زندگی‌های سخت طبقه کارگر را روایت کرده است.
لیلی عاج پیش از این، نمایش «قند خون» را نیز با تمرکز بر مسائل اقتصادی زندگیِ کارگران کارخانه قند ورامین، در تئاترشهر و تماشاخانه باران روی صحنه برده بود.

انتهای پیام



