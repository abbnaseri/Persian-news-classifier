مدیران اجرایی جشنواره فیلم کودک و نوجوان معرفی شدند
طی حکمی از سوی دبیر جشنواره، مدیران اجرایی سی و دومین دوره جشنواره بین المللی فیلم‌های کودکان و نوجوانان در اصفهان و تهران منصوب شدند.
به گزارش ایسنا به نقل از ستاد خبری سی‌ودومین جشنواره بین‌المللی فیلم‌های کودکان و نوجوانان با حکمی از سوی علیرضا تابش، دبیر سی و دومین جشنواره بین‌المللی فیلم‌های کودکان و نوجوانان، «ایمان حجتی» به‌عنوان «مدیر اجرایی سی‌ و دومین جشنواره بین‌المللی فیلم‌های کودکان و نوجوانان در اصفهان» و «مسعود احمدیان» به عنوان «مدیر اجرایی سی‌ و دومین جشنواره بین‌المللی فیلم‌های کودکان و نوجوانان در تهران» منصوب شدند.
سی و دومین جشنواره بین‌المللی فیلم‌های کودکان و نوجوانان از ۲۸ مردادماه تا ۴ شهریورماه ۱۳۹۸ در دو بخش «ملی» و «بین‌المللی» به دبیری علیرضا تابش در شهر تاریخی اصفهان برگزار می‌شود.

انتهای پیام
