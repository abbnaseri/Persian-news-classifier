اعلام برنامه نمایش فیلم برادران محمودی در جشنواره‌ی جهانی فجر
فیلم برادران محمودی در پردیس سینمایی چارسو و سینما فلسطین نمایش داده خواهد شد.
به گزارش ایسنا به نقل از روابط عمومی فیلم، «شکستن همزمان بیست استخوان» به کارگردانی و نویسندگی جمشید محمودی و تهیه کنندگی نوید محمودی برنده جایزه بهترین فیلم جشنواره بوسان همراه با ۱۴ فیلم دیگر در بخش جلوه گاه شرق جشنواره جهانی فیلم فجر رقابت خواهد کرد.
«شکستن همزمان بیست استخوان» با نام بین المللی «رونا مادر عظیم» محصول مشترک ایران و افغانستان، روز پنجشنبه ۲۹ فروردین ساعت ۲۲:۱۵ در سینما فلسطین ۱، یکشنبه اول اردیبهشت ساعت ۱۹ در پردیس سینمایی چارسو، سه شنبه سوم اردیبهشت ساعت ۱۷:۳۰ در پردیس سینمایی چارسو، جمعه ششم اردیبهشت ساعت ۱۴ در پردیس سینمایی چارسو نمایش داده خواهدشد.
محسن تنابنده، مجتبی پیرزاده، فرشته حسینی، فاطمه حسینی، فاطمه میرزایی، محیی رضایی، سعید چنگیزیان و علیرضا استادی در این فیلم نقش آفرینی کرده‌اند.
در روزهای نمایش همه عوامل و بازیگران فیلم حضور خواهند داشت.
انتهای پیام
