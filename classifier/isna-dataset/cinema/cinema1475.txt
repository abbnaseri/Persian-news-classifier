برپایی هفته فرهنگی فرانسه در تبریز با «خانه دوست کجاست؟»
هفته فرهنگی فرانسه در تبریز؛ با اکران فیلم سینمایی «خانه دوست کجاست؟» به کارگردانی زنده‌یاد «عباس کیارستمی» و چندین اثر ماندگار سینمای جهان، تحت عنوان هفته فیلم «فرزندان آزاد سینما» برگزار می‌شود.
به گزارش ایسنا، طبق گزارش رسیده، با حضور «جمال اوبیشو» Jamel Oubechou رایزن فرهنگی سفارت فرانسه در ایران؛ هفته فرهنگی فرانسه در تبریز؛ با اکران فیلم سینمایی «خانه دوست کجاست؟» به کارگردانی زنده‌یاد «عباس کیارستمی» و هفت اثر ماندگار سینمای جهان در برنامه‌ای تحت عنوان هفته فیلم «فرزندان آزاد سینما» Libresenfants de cinéma، به انتخاب «ژان میشل فرودون» Jean-Michel FRODON،سردبیر سابق مجله‌ معتبر و بین‌المللی «کایه‌ دو سینما» Cahiers du،Cinéma و منتقد سرشناس سینمای جهان، به همت موسسه بین‌المللی «الف» تبریز و با همکاری سفارت فرانسه در ایران در روزهای یکم تا ششم اسفند ماه در سالن «اقبال آذر» در مؤسسه بین‌المللی «الف» شهر تبریز در استان آذربایجان شرقی برگزار می‌شود. این رویداد فرهنگی در ساعت 16 روز چهارشنبه یکم اسفند ماه، با افتتاح نمایشگاه عکس «میان سرگشتگی و جاودانگی» Entre errance et éternité از آخرین آثار «آلن سکارولی» Alain Ceccaroli عکاس فرانسوی در سالن «مقبلی» در مؤسسه بین‌المللی «الف» تبریز آغاز می‌شود و در ادامه نیز، در ساعت 17، فیلم «نمره اخلاق صفر» Zéro de conduite به کارگردانی «ژان ویگو» Jean Vigo در سالن «اقبال آذر» در مؤسسه بین‌المللی «الف» شهر تبریز اکران خواهد شد. هفته فیلم «فرزندان آزاد سینما» در تبریز، با اکران هشت فیلم به انتخاب «ژان میشل فرودون» سردبیر سابق مجله‌ معتبر و بین‌المللی «کایه‌ دوسینما» برگزار خواهد شد؛ در چارچوب این هفته فیلم، آثار زیر به زبان اصلی(فرانسه) و با زیرنویس فارسی به نمایش در می‌آیند: در ساعت 17 روز چهارشنبه یکم اسفند ماه، فیلم «نمره اخلاق صفر» Zéro deconduite به کارگردانی «ژان ویگو» Jean Vigo محصول سال 1933 به مدت 42دقیقه در ساعت 17 روز پنجشنبه دوم اسفند ماه، فیلم «کودکیِ عریان» L’Enfancenue به کارگردانی «موریس پیالا» Maurice Pialat محصول سال 1969 به مدت 83دقیقه در ساعت 15 روز شنبه چهارم اسفند ماه، فیلم «چهارصد ضربه» Les 400 Coups به کارگردانی «فرانسوآ تروفو» François Truffaut محصول سال 1959 به مدت 99 دقیقه
 در ساعت 17 نیز، فیلم «ژاکوی نانتی» Jacquot de Nantes به کارگردانی «آنیس  واردا» Agnès Varda محصول سال 1991 به مدت 118 دقیقه
در ساعت 15 روز یکشنبه پنجم اسفند ماه، فیلم «موشت» Mouchette بهکارگردانی «روبر برسون» Robert Bresson محصول سال 1967 به مدت 78 دقیقه و در ساعت 17 نیز، فیلم سینمایی «شکلات» Chocolat به کارگردانی «کلر دونی» Claire Denis محصول سال 1988 به مدت 105 دقیقه در ساعت 15 روز دوشنبه ششم اسفند ماه، فیلم سینمایی «خانه دوست کجاست؟»به کارگردانی زنده‌یاد «عباس کیارستمی» محصول سال 1987 به مدت 90 دقیقه و در ساعت 17 نیز، فیلم سینمایی «بودن و داشتن» Nicolas Philibert به کارگردانی «نیکلا فیلیبر» Être et avoir محصول سال 2002 به مدت 105دقیقه. مؤسسه بین‌المللی «الف» در استان آذربایجان شرقی، شهر تبریز، بلوار 29 بهمن، جنب بیمارستان 29 بهمن، مجتمع فرهنگی هنری تبریز واقع شده است وشرکت برای عموم آزاد است.
انتهای پیام 
