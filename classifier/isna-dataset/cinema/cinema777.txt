تدارک اکران عمومی برای «سرکوب»
پروانه نمایش فیلم سینمایی «سرکوب» به کارگردانی آرش گوران صادر شد.
به گزارش ایسنا، طبق اعلام روابط عمومی فیلم، سرانجام بعد از حواشی چند ماهه، پروانه نمایش این فیلم به کارگردانی رضا گوران صادر و برنامه‌ریزی برای اکران عمومی آن آغاز شده است.
فیلمبرداری «سرکوب» به تهیه‌کنندگی حبیب اسماعیلی در ۵۱ جلسه در تهران انجام شده و مدتی است که با پایان مراحل فنی اولین فیلم سینمایی رضا گوران آماده نمایش شده است.
باران کوثری، سارا بهرامی، الهام کردا، پردیس احمدیه، رؤیا افشار و جمشید هاشمپور بازیگران «سرکوب» هستند. همچنین محمد صادق رنجکشان به عنوان سرمایه گذار و مجری طرح در این پروژه سینمایی حضور دارد.
در خلاصه داستان فیلم «سرکوب» آمده است: «یه کاری کرد وفاداری بشه عادت همه‌مون حالا همه مون وفاداریم اما اونی که بهش وفاداریم خیلی وقته که مرده…»
انتهای پیام
