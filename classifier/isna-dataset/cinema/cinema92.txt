جدیدترین خبر از فیلمی با بازی سارا بهرامی 
مراحل فنی فیلم سینمایی «لتیان» به کارگردانی علی تیموری و تهیه کنندگی مجید مطلبی که از اوایل سال آغاز شده بود،همچنان ادامه دارد.
به گزارش ایسنا، طبق گزارش رسیده به تازگی تدوین فیلم توسط محمدرضا مویینی به پایان رسیده و به زودی مراحل صداگذاری و ساخت موسیقی فیلم آغاز می‌شود تا به احتمال فراوان اولین نمایش فیلم در سی و هشتمین جشنواره‌ی فجر باشد. 
در فیلم «لتیان» که اواخر سال گذشته جلوی دوربین رفت،امیر جدیدی،پریناز ایزدیار،سارا بهرامی،حسن معجونی،ستاره پسیانی،علیرضا ثانی‌فر بازی می‌کنند.
این روزها فیلم «سرخ‌پوست» به تهیه‌کنندگی مجید مطلبی در سینماهای سراسر کشور در حال اکران است.
سایر عوامل اصلی فیلم عبارتند از: تهیه‌کننده: مجید مطلبی،کارگردان: علی تیموری،نویسندگان: اکتای براهنی، آناهیتا تیموریان،مشاور کارگردان: سامان مقدم،مدیر تولید: مهدی بدرلو،مدیر فیلمبرداری: ادیب سبحانی،طراح صحنه: محسن نصرالهی،طراح گریم: ایمان امیدواری، طراح لباس: سارا خالدی،منشی صحنه: غزل رشیدی،مدیر صدابرداری: مهدی ابراهیم زاده،دستیار کارگردان و برنامه ریز: فرزاد رحمانی،دستیار تولید: آرش صالحی،مشاور رسانه ای : آریان امیرخان، عکاس: محمد بدرلو.
انتهای پیام 
