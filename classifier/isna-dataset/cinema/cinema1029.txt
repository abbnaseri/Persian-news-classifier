بر صحنه‌ی تئاتر پایتخت چه خبر است؟
تماشاخانه‌های پایتخت تا پایان فروردین امسال با نمایش‌های متنوع عروسکی، کودک، کمدی و نمایش‌های پرمخاطب قدیمی میزبان تماشاگران خود هستند.
به گزارش ایسنا، برخی از تالارهای نمایشی با پایان تعطیلات نوروزی میزبان نمایش‌های جدیدی می‌شوند، این در حالی است که بعضی از آن‌ها از روزهای میانی تعطیلات آغاز به کار کردند و حالا با شروع جدی‌تر کارها شاهد نمایش‌های متنوعی روی صحنه سالن‌های تهران هستیم.
در ادامه نمایش‌هایی که این روزها در سالن‌های مختلف میزبان علاقه‌مندان به تئاتر هستند مرور می‌شوند.
تالار وحدت
نمایش «سقراط» به نویسندگی و کارگردانی حمیدرضا نعیمی هر شب ساعت ۱۸:۳۰ در تالار وحدت روی صحنه است.
این نمایش تاکنون پنج بار روی صحنه رفته است، نخستین‌بار در آذر و دیِ سال ۱۳۹۲ در تالار وحدت روی صحنه رفت و استقبال تماشاگران موجب شد که سه‌ماه بعد یعنی در تعطیلات عید نوروز بار دیگر به اجرا درآید. در همان ایام، نمایش «سقراط» به عنوان یکی از جاذبه‌های شهر تهران معرفی شد.
به این ترتیب در سال‌های ۱۳۹۴ و ۱۳۹۵ برای سومین و چهارمین بار هم اجرا شد و از اسفند ماه سال ۹۷ نیز برای بار پنجم در تالار وحدت روی صحنه رفت و تا آخر فروردین ماه روی صحنه است.
نمایشی که فرهاد آئیش نقش «سقراط» را بازی می‌کند.
و در اجرای جدید با برخی تغییرات در گروه اجرایی روبرو شده است،از جمله اینکه لادن مستوفی در این اجرا حضور ندارد.
مریم سعادت، بهناز نازی و ایوب آقاخانی از جمله بازیگران اصلی تئاتر «سقراط» هستند.

تماشاخانه سنگلج
نمایش «طریقه حکومت گجرخان» به نویسندگی مجید امرایی و کارگردانی مجید امرایی و احسان تا ۳۰ فروردین ساعت ۱۹:۳۰ در تماشاخانه سنگلج به صحنه می‌رود.
در این نمایش ۶۰ دقیقه‌ای زری اماد، شاهین علایی نژاد، سعید عبدالهی، فرامرز قلیچ خانی، شهرام مسعودی و میثم یوسفی ایفای نقش می‌کنند.


تالار هنر
تالار هنر از پنجم فروردین ماه میزبان نمایشی در حوزه کودک و نوجوان بوده است.
نمایش «ساعت هشت در کشتی» به نویسندگی آلریچ هاپ و کارگردانی مریم کاظمی که چند اجرا در سال ۹۷ داشته، از پنجم تا ۲۰ فروردین هرشب ساعت ۲۰ به صحنه می‌رود.
در این نمایش اصغر همت، حمید گلی، علی فروتن، مهراد زمانی، حسن همتی، شقایق اصلانی، کاظم بابایی، سمیه بیگی، فربد تجویدی، هایده حسین زاده، فاطمه خدابنده لو، زهرا روشن ضمیر، نازنین صفا، نرگس صفامنش، سعید قره داغلی، شادی کارآیین، حسام کلانتری، عرفان میدانلو، یلدا فرهبد و با یاد و خاطره حسین محب اهری ایفای نقش می‌کنند.

تالار حافظ
نمایش «پروانه و یوغ» به نویسندگی محمد چرمشیر و کاگردانی جواد محمدپور از ۱۸ فروردین تا ۱۸ اردیبهشت هر شب ساعت ۲۱:۱۵ در تالار حافظ به روی صحنه می‌رود.
حمید رحیمی، مرضیه موسوی، محسن قزل سوفلو، جلال محبی، فاطمه عباسی، مهیار قزل سوفلو، نگار سلحشور، آتوسا زرین پور، سپیده پروانه، حسام الدین سیادت، مهرداد امانی، فاطمه محمد امیری، امیر پاشا عبدی، دیبا سرخوش در این نمایش ۸۵ دقیقه‌ای ایفای نقش می‌کنند.


تماشاخانه ایرانشهر
تماشاخانه ایرانشهر از روز یکشنبه ۱۸ فروردین میزبان دو نمایش «غلامرضا لبخندی» و «اکوان دیو» و از روز دوشنبه ۱۹ فروردین میزبان نمایش‌های «یک ساعت آرامش» و «آلفرد» است.
نمایش «غلامرضا لبخندی» به نویسندگی و کارگردانی کهبد تاراج در سالن استاد حمید سمندریان ساعت ۱۹:۱۵ به روی صحنه می‌رود.
تینو صالحی، بهروز پناهنده، الهام شعبانی، غزاله جزایری، لبخند بدیعی، رضا بهرامی، حمید ملاحسینی، سمیه برجی، نجلا نظریان، مسعود انتظاری، غزاله رشیدی بازیگران نمایش غلامرضا لبخندی هستند.


نمایش «اکوان دیو» به نویسندگی و کارگردانی عباس عبدالله زاده هرشب ساعت ۲۱ در سالن استاد سمندریان روی صحنه می‌رود.
سروش طاهری، مانلی حسین پور، احمد داودی، فرشاد مجرب، مصطفی زندی، بهراد محمدی، یاسمن جعفری، عاطفه غضنفری، احسان سخی، شقایق مهاجر، فاطمه گوشه، پویا فراهانی، پانته آ احمدخان، آیلار شجری، آیناز شجری، احسان خان محمدی، شهاب بهرامی، مریم خادمی، مبینا فرهت در این نمایش ۸۵ دقیقه‌ای حضور دارند.


نمایش «یک ساعت آرامش» به کارگردانی سید جواد روشن هر شب ساعت ۱۹:۴۵ تا ۱۸ اردیبهشت ماه در تالار استاد ناظرزاده روی صحنه می‌رود. امیرمهدی ژوله، معصومه کریمی، مهدی ذاکر حسینی، ارسطو خوش رزم، وحید نفر، الهه شه پرست و ابوذر ساعدی به عنوان بازیگر در این نمایش ۸۰ دقیقه‌ای حضور دارند.


نمایش «آلفرد» به نویسندگی پاسکال نوواکی و ترجمه هومن حسین‌زاده، با طراحی و کارگردانی هادی عامل نیز از ۱۹ فروردین هر شب ساعت ۲۱:۳۰ در تماشاخانه ایرانشهر سالن استاد ناظرزاده کرمانی روی صحنه می‌رود.
پوریا پورسرخ، نادر فلاح، مونا کرمی و رابعه اسکویی در این نمایش ۹۰ دقیقه‌ای ایفای نقش می‌کنند.


خانه هنرمندان ایران
دو نمایش «به فرمان من» و «ورود اضطراری» از ۱۸ فروردین تا ۶ اردیبهشت در تالار استاد انتظامی در خانه هنرمندان روی صحنه می‌رود.
نمایش «به فرمان من» نوشته مجید امامی به کارگردانی حسن اسدی هر شب ساعت ۱۸:۳۰ روی صحنه می‌رود. جمال فوادیان، علی خونساری، میلاد تفرشی، سعید اسکندی، محسن میر هاشمی، علی اصغر ایزی، آرام سلیمانی از مجموع بازیگران این نمایش هستند.


نمایش «ورود اضطراری» به نویسندگی زهرا موسوی و کارگردانی آرمین یاری نیز هرشب ساعت ۲۰:۳۰ اجرا می‌شود. در این نمایش ۷۰ دقیقه‌ای آرمین یاری، فهیمه محمودی، شادی شاه‌علی، زهرا موسوی ایفای نقش می‌کنند.


تالار مولوی
نمایش «زایش» به نویسندگی و کارگردانی امیر مهدی غرشی، از روز پنج شنبه ۱۵ فروردین ماه در ساعت ۱۹ در سالن کوچک مرکز تئاتر مولوی به صحنه رفته و تا ۲ اردیبهشت ماه هر روز – به جز شنبه‌ها- ساعت ۱۹ اجرا خواهد داشت.
نمایشنامه‌ی این اثر، برگزیده پنجمین جشنواره نمایشنامه خوانی مرکز تئاتر مولوی و کاندید بهترین نمایشنامه از هجدهمین جشنواره تئاتر دانشگاهی بوده است. در این نمایش محمدرضا آبادی و مصطفی عطری به ایفای نقش می‌پردازند.


نمایش «لک لک‌های حقیقی» به کارگردانی نوشین مسعودیان و محمد رضا رادمند اثر دیگری است که از ۱۸ فروردین تا دوم اردیبهشت هر شب ساعت ۲۰ در تالار اصلی مولوی اجرا می‌شود.
در این نمایش ۱۱۰ دقیقه‌ای نوشین مسعودیان، صادق برقعی، بهاره ریاحی، فرشته مرعشی و پدرام صمدی به ایفای نقش می‌پردازند.

تئاتر شهر
در تالار اصلی تئاتر شهر نمایش «ملاقات» نوشته فردریش درونمات، به کارگردانی پارسا پیروزفر هر شب ساعت ۱۹:۳۰ به مدت ۱۲۰ دقیقه تا ۲۸ فروردین روی صحنه می‌رود.
علی ابدالی، نسترن امیر عبدالهیان، زینب ایزدپناه، رضا بهبودی، افسانه پرمر، پانته آ پناهی‌ها، پارسا پیروزفر، سیاوش چراغی پور، احسان حاجیانی، مهدی حسینی نیا، افشین خورشید باختری، امید رضایی، مونا رضایی، امیر صادقی، مجتبی علیرضالو، مونا غیاثی، نسیم قدس الهی، نیما قطبی، تیام کریمایی، سیاوش کریما، هومن کیایی، امیر محمدی، ایوب محمودنیا، مریم مسچیان، بهاره مصدقیان، نیما مظفری پور، الکس ملک کرم، داریوش موفق، مهدی میلانی، پیمان ناجی، امیر هرمزی نژاد از بازگیران حاضر در این نمایش هستند.


«سیمین و فرزان» هم عنوان نمایش جدید دیگری به نویسندگی و کارگردانی فهیمه عابدینی است که از روز یکشنبه ۱۸ فروردین ماه ساعت ۲۰ به مدت ۴۵ دقیقه در تالار قشقایی میزبان علاقه مندان تئاتر خواهد بود. در این اثر نمایشی عروسکی فهیمه عابدینی، صادق صادقی‌پور به عنوان بازی ساز حضور دارند.


نمایش «بی صدایی» به نویسندگی سهیل امیرشریفی و آزاده شاهمیری از روز دوشنبه ۱۹ فروردین ماه ساعت ۲۰ اجرای خود را به کارگردانی آزاده شاهمیری در تالار سایه آغاز می‌کند. در این اثر نمایشی شادی کرم رودی و آزاده شاهمیری به عنوان بازیگر حضور دارند.
عمارت نوفل‌لوتاشو
نمایش کودک «دوست واقعی من تیرکس» به نویسندگی و کارگردانی نیما بیگلریان از ۲۲ اسفند تا ۲۲ فروردین ساعت ۱۸ در سالن یک عمارت نوفل‌لوشاتو به صحنه می‌رود. در این نمایش ۴۵ دقیقه‌ای مارال ایزد بخش، سعید قاضی نژاد و سعید متعبد ایفای نقش می‌کنند.

نمایش «دد» یکی دیگر از نمایش‌هایی است که از ۱۸ فروردین تا ۸ اردیبهشت در سالن دو عمارت نوفل‌لوتاشو روی صحنه می‌رود.
این نمایش ۶۰ دقیقه‌ای هر شب ساعت ۱۹:۳۰ به نویسندگی و کارگردانی حمید خرم در سه اپیزود اجرا خواهد شد. علی شیرپی، عطیه خورسند (اپیزود اول)، حمید خرّم، کیانا طالبی (اپیزود دوم)، محسن آچاک، میترا مسائلی (اپیزود سوم) از بازگران این نمایش هستند.


تماشاخانه سپند
نمایش «اثر پرتوهای گاما بر گل‌های همیشه بهار» نوشته پل زیندل به کارگردانی مهتاب نصیرپور از پانزدهم تا سی فروردین ماه ساعت ۳۰: ۱۹ در سالن شماره یک تماشاخانه سپند (پالیز سابق) اجرا می‌شود.
خسرو احمدی، علی تاجمیر، مبینا طبایی، آریانا مجد، نیکتا مستوفی، مهتاب نصیرپور و شهین مهین فر بازیگران نمایش نود دقیقه‌ای هستند.


روزبه اختری نمایش «سرزمین تهی‌سران» که نوشته خودش است را از ۱۶ اسفند از ساعت ۲۱:۱۵ در سالن یک تماشاخانه سپند به صحنه برده که این اجرا تا ۳۱ فروردین ادامه خواهد داشت.
در این نمایش ۹۰ دقیقه‌ای زهرا داوودنژاد، علی برجی، روزبه اختری، داوود معینی کیا، مریم آهنگر، زکیه سیف، دامون ابراهیمی، ستاره فخاری، علی داوود نژاد، محمد رضا بهشتیان، ریحانه اسماعیلی و عرفان سیف الهی ایفای نقش می‌کنند.


نمایش «مرده خور» به نویسندگی عباس نوری زاده و کارگردانی یاشار رازپوش هم از ۴ تا ۳۱ فروردین هر شب ساعت ۱۹:۳۰ در تماشاخانه سپند روی صحنه خواهد بود.
بازیگران این نمایش رضا شفیعی، پوریا رازپوش، هنگامه کریمی، بهرنگ پور محمد، امید محرمی، ایمان سماواتی و محدثه مهدوی فر هستند که با تهیه کنندگی جعفر رازپوش روی صحنه می‌رود.



پردیس تئاتر شهرزاد
نمایش «مکبث» به نویسندگی و کارگردانی امیر دژاکام از جمعه ۱۶ فروردین تا ۱۶ اردیبهشت ساعت ۱۹:۳۰ در سالن یک تماشاخانه شهرزاد روی صحنه رفته است.
الناز تاریخی، آناهیتا صفی خانی، پروا محزون، پریا سلامی، مریم یوسف، شقایق خاکی پور، الناز ملکی، شایان یزدان شناس، احمد داوودی، مصطفی غیاثی، محمد آقا علی اکبری، ابوالفضل جمشیدی، حامد پور محمد، ناصر عزتی، عارف عباسی، طاها عابدی، ماهان عابدی بازیگرانی هستند که در این نمایش ۶۰ دقیقه‌ای به ایفای نقش می‌پردازند.


علی سرابی نیز نمایش «آن سوی آئینه» را از ۲۵ فروردین ماه در سالن شماره دو تماشاخانه شهرزاد روی صحنه می‌برد.
در این نمایش ۹۰ دقیقه‌ای که هرشب ساعت ۲۰:۳۰ اجرا می‌شود، ریما رامین فر، مارال بنی آدم، پژمان جمشیدی، علی سرابی ایفای نقش می‌کنند.

انتهای پیام
