معرفی دو بازیگر جدید در نمایش «مارلون براندو»
سارا رسول‌زاده و یلدا عباسی در نمایش «مارلون براندو» به نویسندگی و کارگردانی مهران رنج‌بر به ایفای نقش می‌پردازند.
به گزارش ایسنا به نقل از روابط عمومی، نمایش «مارلون براندو» به نویسندگی و کارگردانی مهران رنج‌بر این روزها تمرین‌های خود را برای اجرا در تماشاخانه سپند سپری می‌کند.
سارا رسول‌زاده و یلدا عباسی از بازیگرانی که پیش از این در نمایش «خانه برناردا آلبا» به کارگردانی دکتر علی رفیعی به ایفای نقش پرداختند، به پروژه «مارلون براندو» پیوستند.
امین تارخ بازیگر با سابقه سینما، تئاتر و تلویزیون نیز در نمایش «مارلون براندو» به ایفای نقش می‌پردازد.
«اکتیران» سرمایه‌گذار این اثر نمایشی است.
دیگر بازیگران «مارلون براندو» نیز به زودی معرفی می‌شوند.
عکس خبر از محمدصادق زرجویان است.
انتهای پیام
