نمایش‌های جدید در تماشاخانه "سنگلج"
دو نمایش "وقایق اتفاقیه" به کارگردانی شهرام عبدلی و "طریقه‌ی حکومت گجرخان" به کارگردانی مشترک مجید امرایی و احسان ملکی به ترتیب از ۸ و ۹ اسفند ماه ۹۷  در تماشاخانه‌ی "سنگلج" به روی صحنه می‌روند.
به گزارش ایسنا به نقل از روابط عمومی تماشاخانه سنگلج، نمایش "وقایع اتفاقیه" به نویسندگی سید علی موسویان و کارگردانی شهرام عبدلی با بازی مریم معصومی، سولماز غنی، نصرت میرعظیمی، علیرضا ناصحی، بهناز بستان دوست، افشین غیاثی، علی بنایی، مهدی قمر، شهرام عبدلی، سیروس اسنقی و محمدرضا شیرخانلو، مختار صاعقی از چهارشنبه ۸ اسفند ساعت ۲۱ و نمایش "طریقه‌ی حکومت گجرخان" به نویسندگی مجید امرایی و کارگردانی مشترک مجید امرایی و احسان ملکی با بازی زری عماد، شاهین علایی نژاد، فرامرز قلیچ خانی، میثم یوسفی، سعید عبدالهی و شهرام مسعودی از روز پنجشنبه ساعت ۱۹:۳۰ در تماشاخانه‌ی "سنگلج" اجراهای خود را آغاز خواهند کرد.
علاقه‌مندان به تهیه‌ی بلیت‌های این دو نمایش می‌توانند به سایت "تیوال" و یا به گیشه‌ی تماشاخانه‌ی "سنگلج" مراجعه کنند.
انتهای پیام
