 تولید فیلم کوتاهی در ژانر وحشت
شهاب‌الدین حسین‌پور کارگردان تئاتر در دومین تجربه کارگردانی خود در عرصه سینما، فیلم کوتاه «رخنه» را کارگردانی می‌کند؛ اثری که در ژانر وحشت ساخته می‌شود.
به گزارش ایسنا، فیلم کوتاه «رخنه» نوشته مسعود هاشمی‌نژاد دومین تجربه کارگردانی شهاب‌الدین حسین‌پور بعد از فیلم کوتاه «خیال» ساخته شده در سال ۱۳۸۵، است. این فیلم کوتاه با تهیه‌کنندگی محسن دانایی و میثم طوسی و در ژانر وحشت تولید می‌شود.
میثم دانازاده مجری طرح، کمال کچوییان و پرستو قائد رحمت مشاوران فیلمنامه، رضا کریمی و محمد امیر یاراحمدی مشاوران کارگردان فیلم کوتاه «رخنه» هستند.
شهاب‌الدین حسین‌پور پیش از این در عرصه کارگردانی تئاتر نمایش‌های مختلفی از جمله «هفت سنگ»، «بیوه‌های غمگین سالار جنگ»، «بر پهنه دریا»، «طپانچه خانم»، «یک زندگی بهتر» و «سرآشپز پیشنهاد می‌کند» را به صحنه برده است.
دیگر اخبار و اطلاعات فیلم کوتاه «رخنه» متعاقباً اعلام می‌شود.
انتهای پیام
