یک گزارش رسمی از اکران بهار 
میزان فروش سینما در سه ماهه نخست سال ۹۸ نسبت به مدت مشابه سال گذشته ۳۵ درصد افزایش داشته است.
به گزارش ایسنا به نقل از روابط عمومی سازمان امور سینمایی و سمعی بصری، میزان فروش سینمای ایران در سه ماهه نخست سال ۹۸ به فروشی معادل ۱۱۴ میلیارد و ۱۶۲ میلیون و ۸۳۹ هزار تومان با ۹ میلیون و ۸۴۶ هزار و ۶۲۳ نفر بیننده رسید.
این درحالیست که در سه ماه نخست سال ۹۷ میزان فروش به ۸۴ میلیارد و ۷۵۳ میلیون و ۷۹۲ هزار تومان با ۹میلیون و ۸۱۷ هزار و ۷۹۶ نفر رسیده بود.
بر اساس بررسی‌های معاونت توسعه فناوری و مطالعات سینمایی سازمان سینمایی میزان افزایش فروش فیلم‌ها در سه ماهه ابتدایی امسال (سال۹۸) نسبت به مدت مشابه سال گذشته، ۳۵ درصد افزایش و تعداد تماشاگران نیز ۳درصد رشد داشته است.
گفتنی است، میزان فروش سینمای ایران در خردادماه سال ۹۸ معادل ۲۸میلیارد و ۸۷۲ میلیون و ۶۱ هزار تومان بوده است و ۲ میلیون و ۵۰۸ هزار و ۲۷۳ نفر به تماشای فیلم های اکران شده نشستند که در مقایسه با خردادماه سال گذشته که میزان فروش ۱۳ میلیارد و ۶۸۹ هزار و ۶۴۸ هزار تومان بوده و یک میلیون و ۷۴۳ هزار و ۴۸۳ نفر به تماشای فیلم ها نشسته بودند ، خردادماه امسال ۱۱۱ درصد افزایش فروش و ۴۴درصد افزایش بیننده را داشته‌ایم.
گزارش اجمالی بهار ۹۸ به پیوست قرار گرفته است.
انتهای پیام
