رونمایی «زغال» در جشنواره‌ی جهانی فیلم فجر 
پوستر فیلم سینمایی KÖMÜR ( زغال ) در آستانه‌ی نمایش در جشنواره‌ی جهانی فیلم فجر رونمایی شد.
به گزارش ایسنا، این فیلم که اولین تجربه سینمایی اسماعیل منصف است، در بخش مسابقه (سینمای سعادت) جشنواره جهانی فیلم فجر به نمایش در می‌آید.
فیلم KÖMÜR محصول مشترک ایران و فرانسه و تهیه کننده فرانسوی آن اتیین دریکاد است.
فیلم به زبان ترکی و با بازیگران ترک زبان ایرانی تولید شده است.
در خلاصه داستان فیلم آمده است: «غیرت در یکی از روستاهای مرزی آذربایجان به کار زغال سازی مشغول است. پسر او "یاشار" که به خاطر دزدیدن طلا در زندان به سر می‌برد، برای عروسی خواهرش به مرخصی می‌آید. اما گم شدن ناگهانی یاشار، غیرت را با چالش جدیدی رو به رو میکند.»
اسماعیل منصف ساخت فیلم‌های کوتاهی چون "اویان"، "زیر پرچم"، "آغلا"، "آرداک" و کارگردانی فیلم مستند "گریه کن" برای تلویزیون آرته فرانسه را در کارنامه هنری‌اش دارد.
حضور در فستیوال های جهانی از قبیل: کلرمونت فرانسه، تلوراید امریکا، شیکاگو امریکا، لیدز انگلیس، وینترتور، سوییس و … کسب جوایز خارجی و داخلی برای کارگردانی فیلم‌های کوتاه از قبیل بهترین فیلم کوتاه جشنواره ترنتو، جایزه هیئت داوران جشنواره ازمیر ترکیه، جایزه هیئت داوران جشنواره داکا بنگلادش، جایزه هیئت داوران جشنواره اورینتال سوئیس و...از جمله حضورهای جهانی کارگردان "زغال" است.
 




انتهای پیام
