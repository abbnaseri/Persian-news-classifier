اعلام تعطیلی سینماها در ایام شب‌های قدر
سخنگوی شورای صنفی نمایش، تاریخ تعطیلات سینماها را در ایام شب‌های قدر ماه مبارک رمضان اعلام کرد.
غلامرضا فرجی سخنگوی شورای صنفی نمایش در گفت‌وگو با ایسنا درباره تعطیلات سینماها در ایام شب‌های قدر و شهادت امام علی (ع) در ماه مبارک رمضان بیان کرد: با توجه به آنکه حلول ماه مبارک رمضان ۱۷ اردیبهشت ماه اعلام شد تاریخ تعطیلی سینماهای سراسر کشور در ماه مبارک رمضان به این شرح است:
سوم خردادماه (هجدهم رمضان و شب نوزدهم ماه مبارک رمضان) و اولین شب قدر سینماهای سراسر کشور از ساعت ۱۸ تعطیل هستند.
چهارم خردادماه (نوزدهم رمضان و روز ضربت خوردن امام علی (ع)) سینماهای سراسر کشور تمام روز تعطیل خواهند بود.
پنجم خردادماه (بیستم رمضان و دومین شب قدر) سینماها از ساعت ۱۸ تعطیل است.
ششم خردادماه (بیست‌ویکم رمضان و شهادت حضرت علی(ع)) کل روز سینماهای سراسر کشور تعطیل خواهند بود.
هفتم خرداد (بیست‌ودوم رمضان و سومین‌ شب قدر) سینماها از ساعت ۱۸ تعطیل هستند.
انتهای پیام
