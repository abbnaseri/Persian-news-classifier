7 فیلم مجوز نمایش گرفتند 
شورای پروانه نمایش فیلم های سینمایی برای هفت فیلم مجوز نمایش صادر کرد.
به گزارش ایسنا به نقل از روابط عمومی سازمان امور سینمایی و سمعی بصری، شورای پروانه نمایش فیلم‌های سینمایی مجوز نمایش برای هفت فیلم «مسخره باز» به تهیه کنندگی علی مصفا، کارگردانی و نویسندگی امیر (همایون) غنی زاده با درجه بندی سنی ۱۲+، «خداحافظ دختر شیرازی» به تهیه‌کنندگی فرشته طائر پور، کارگردانی و نویسندگی افشین هاشمی، «ماجرای نیمروز ۲» به تهیه کنندگی محمود رضوی مجد و کارگردانی محمد حسین مهدویان و نویسندگی حسین تراب نژاد با درجه بندی سنی ۱۲+، «تصویرم در آیینه نیست» به تهیه کنندگی ناهید دل آگاه، کارگردانی محمد رضا خاکی و نویسندگی مهرنوش عبدی منفرد با درجه بندی سنی ۹+،« برنده ها» به تهیه کنندگی محسن مسافرچی، کارگردانی حسن ناظر و نویسندگی محمد امید، «درخونگاه» به تهیه کنندگی منصور سهراب پور، کارگردانی ونویسندگی سیاوش اسعدی با درجه بندی سنی ۱۲+، «جمشیدیه» به تهیه کنندگی محمد صادق آذین و کارگردانی و نویسندگی یلدا جبلی با درجه بندی سنی ۱۲+ صادر کرد.
انتهای پیام 
