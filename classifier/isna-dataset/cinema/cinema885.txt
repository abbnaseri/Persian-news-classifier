صدور مجوز نمایش «قصر شیرین» و «وکیل مدافع»
شورای پروانه نمایش فیلم‌های سینمایی برای 2 فیلم مجوز نمایش صادر کرد. 
به گزارش ایسنا به نقل از روابط عمومی سازمان امور سینمایی و سمعی بصری، شورای پروانه نمایش فیلم‌های سینمایی در جلسه اخیر که با حضور اکثریت اعضا برگزار شد، مجوز نمایش دو فیلم: " قصرشیرین" به تهیه‌کنندگی و کارگردانی رضا میرکریمی و نویسندگی محسن قرائی در ژانر اجتماعی و "وکیل مدافع" به تهیه‌کنندگی محسن آقا علی اکبری، کارگردانی سلما بابائی و نویسندگی ماشاالله شاهمرادی زاده با موضوع دفاع مقدس صادر کرد.
طی چند روز گذشته روابط عمومی فیلم سینمایی «قصر شیرین» از صادر نشدن پروانه نمایش این اثر به دستور یک نهاد انتظامی خبر داده بود که سرانجام خبر صدور پروانه نمایش آن از سوی سازمان سینمایی اعلام شد.
انتهای پیام
