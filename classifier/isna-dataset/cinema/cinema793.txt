یک هفته رایگان به «سنگلج» بروید
دو نمایش تماشاخانه سنگلج از تاریخ هفتم لغایت پانزدهم اردیبهشت ماه به مناسبت شانزدهمین دوره جشن های خانه تئاتر در بزرگداشت روزجهانی تئاتر رایگان اجرا می‌شوند.
به گزارش ایسنا به نقل از روابط عمومی تماشاخانه سنگلج، دو نمایش «راز نقل آخر» به کارگردانی حسین تفنگدار و بیله دیگ بیله چغندر به کارگردانی منیژه داوری به ترتیب در ساعت ۱۹ و ۲۰:۳۰ به مناسبت بزرگداشت روز جهانی تئاتر به مدت یک هفته به صورت رایگانم به روی صحنه می‌روند.
علاقه‌مندان به تماشای این دو نمایش می‌توانند در تاریخ یاد شده به تماشاخانه سنگلج واقع در خیابان وحدت اسلامی، ضلع جنوبی پارک شهر، خیابان بهشت مراجعه کنند.
انتهای پیام
