اکران فیلم‌های کوتاه همزمان با تولد عباس کیارستمی
اکران ۶ فیلم کوتاه همزمان با سالروز تولد عباس کیارستمی در سینماهای گروه هنروتجربه آغاز خواهد شد.
به گزارش ایسنا با فرا رسیدن فصل تابستان، «اکران تیرگان» از یکم تیر مصادف با هفتاد و نهمین سالروز تولد عباس کیارستمی در سراسر کشور و در گروه «هنر و تجربه» آغاز خواهد شد.
مجموعه آثار «اکران تیرگان» عبارتند از: «دریای تلخ» ساخته فاطمه احمدی، «آگهی فروش» به کارگردانی قصیده گلمکانی، انیمیشن «داش آکل» ساخته هاجر مهرانی، «موج کوتاه» به کارگردانی محمد اسماعیلی، «سیاه سرفه» ساخته رضا توفیق‌جو و «روشویی» به کارگردانی جابر رمضانی.
جهت کسب اطلاعات بیشتر از اخبار این اکران‌ها می‌توانید به صفحه مجازی این کمپین در اینستاگرام به آدرس ekranefilmkootah@ مراجعه کنید.
انتهای پیام
