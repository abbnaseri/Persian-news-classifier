دبیر پنجمین جشنواره فیلم و عکس «فردا» حکم گرفت
بهزاد رشیدی به عنوان دبیر پنجمین جشنواره فیلم و عکس فناوری و صنعتی«فردا» از سوی رئیس جهاد دانشگاهی حکم گرفت.

به گزارش ایسنا به نقل از روابط عمومی پنجمین جشنواره فیلم و عکس فناوری و صنعتی، حکم انتصاب دبیر پنجمین جشنواره فیلم و عکس فناوری و صنعتی که از سوی حمیدرضا طیبی؛ رئیس جهاد دانشگاهی صادر شده، به شرح زیر است:
"برادر ارجمند جناب آقای بهزاد رشیدی
با سلام و احترام
با توجه به تجارب اجرایی و شایستگی جنابعالی، بدینوسیله به عنوان دبیرپنجمین جشنواره ملی فیلم و عکس فناوری و صنعتی منصوب می‌شوید.
ضمن آرزوی موفقیت برای جنابعالی در این مسئولیت مهم و با توجه به نامگذاری سال جدید با عنوان «رونق تولید»، انتظار دارد با استفاده از امکانات موجود و جلب مشارکت و همکاری سایر مراکز و دستگاه‌های مرتبط با موضوع، حداکثر تلاش خود را جهت برگزاری موفق این جشنواره مبذول دارید.»

انتهای پیام
