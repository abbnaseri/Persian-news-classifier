عمو فیتیله‌ای‌ها تئاتر به صحنه می‌برند 
نمایش «چتر سفید» به کارگردانی حمید گلی از روز 20 تیر در سینما تئاتر کانون پرورش فکری کودکان و نوجوانان بر روی صحنه می‌رود.
به گزارش ایسنا به نقل از اداره کل روابط عمومی و امور بین‌الملل کانون، این نمایش که نویسندگی آن را مهدی نیک‌روش بر عهده داشته است، ویژه کودکان، نوجوانان و خانواده‌ها با موسیقی زنده اجرا می‌شود.
بر اساس این خبر، «چتر سفید» داستانِ تلاش دو کودک روستایی برای کمک به خلبان خودی و برقراری صلح است که علی فروتن، حمید گلی، محمد حاجی‌بابایی، حمیدرضا گودرزی، امیرعلی محمدی و عسل شاکری در آن نقش‌آفرینی می‌کنند.
آهنگ‌ساز این اثر رامین کهن است و نوازندگان آن نیز رامین کهن، امین پروین و حداد حیدری هستند.
بر همین اساس، علی فروتن به عنوان دستیار کارگردان، مهدی نیک‌روش به عنوان طراح صحنه، سعیده دادگر به عنوان طراح لباس، حسین تبریزی به عنوان طراح گریم، رودابه کاشانی به عنوان طراح پوستر و بروشور با این نمایش همکاری می‌کنند.
در عین حال، محمدسالار گلی و محمد شه‌روش عکاسی و ساخت تیزر، حوریه شفیعی مدیر صحنه و فوژان فروتن و المیرا صالحی دستیار صحنه و لباسِ نمایش «چتر سفید» را بر عهده داشته‌اند.  
این نمایش هر شب ساعت 20 به جز روزهای شنبه در سینما تئاتر کانون پرورش فکری کودکان و نوجوانان واقع در تهران، خیابان شهید بهشتی، خیابان خالد اسلامبولی، نبش کوچه چهارم اجرا می‌شود.
این نمایش که دو سال پیش نیز در تالار هنر اجرا شده است، از روز 15 تیر در سایت تیوال به نشانی https://www.tiwall.com/kidstheater/chatr-sefid2 پیش‌فروش می‌شود و از 20 تیر تا اواخر مرداد 1398 اجرا خواهد شد.
انتهای پیام 
