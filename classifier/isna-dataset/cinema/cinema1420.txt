پایان جشنواره تئاتر فجر با چاشنی سیاست
آیین پایانی سی و هفتمین جشنواره بین المللی تئاتر فجر با اهدای بیشترین جوایز به نمایش «دریاچه قو» رضا صابری، بزرگداشت سریع و ضربتی از چهار هنرمند این عرصه، جایزه گرفتن فاطمه معتمد آریا که کار در تئاتر را نتیجه وحدت دانست و نیز پخش ناگهانی تراکت‌های اعتراضی نسبت به برخورد با کارگران هفت تپه، فعالان محیط زیست و... برگزار شد.
به گزارش ایسنا، مراسم پایانی جشنواره بین المللی تئاتر فجر عصر شنبه چهارم اسفند ماه برای معرفی برگزیدگان این دوره از جشنواره با ۱۵ دقیقه تأخیر با پخش قرآن مجید و سرود جمهوری اسلامی، برگزار شد.
سید عباس صالحی وزیر ارشاد، مجتبی حسینی معاون هنری، شهرام کرمی مدیر کل هنرهای نمایشی و نیز تعدادی از نامزدهای جشنواره در این مراسم حضور داشتند.
اجرای این مراسم را امیر حسین مدرس برعهده داشت و برای مهمانان خارجی به طور همزمان ترجمه می‌شد.

اولین بخش اهدای جوایز به عکس و پوستر اختصاص داشت.
آرا در بخش پوستر:
تقدیر از: امید افرند برای پوستر مویرگ وسعید رضوانی برای پوستر چشم بر هم زدن
رتبه سوم: محمد افشار برای پوستر ال کلاسیکو
رتبه دوم: مهدی رایگانی برای پوستر طعم سگ
رتبه اول: مرتضی فرحناک برای پوستر گامی در بهشت گامی در دوزخ
بخش عکس:
سید امیر ریاضی برای عکاسی تبار و فرهاد جاویدی برای شوایک
رتبه سوم: شیوا خدابخش برای نمایش ماراساد
رنبه دوم: کیارش نصیبی برای عکاسی نمایش تئاتر
رتبه اول: لیلی صدیق برای مالی سویینی

جایزه بخش نمایشنامه نویسی
رتبه سوم: سارا الهیان برای نگارش پریزاد و زهره شفیعی برای میرزیاس
رتبه دوم: مسعود محمدی قنبرلو برای نگارش چند روایت از چند زندگی مرتبط
رتبه اول: لیلی عاج برای نگارش سالی که دو بار پاییز شد
در ادامه این مراسم ستاد برگزاری جشنواره از سه مجموعه تئاتری که در بخش «بعلاوه فجر» حضور داشتند، براساس شاخصه‌هایی تماشاخانه مکتب تهران، تماشاخانه دا و عمارت نوفل لوشاتو با اهدای مبلغ ۳۰ میلیون ریال تقدیر کرد.

بخش بعدی این آئین به پاسداشت از سرهنگ پاسدار امید فرخی زنگنه که در حوزه تئاتر هم به نحوی فعالیت داشت، اختصاص پیدا کرد که در حادثه تروریستی اهواز به شهادت رسید.
هنگام پخش تصاویری از او و فرزندانش، مادر این شهید که در تالار وحدت حضور داشت با گریه و ضجه‌های بلند فضای متأثر کننده‌ای را رقم زد و حاضران در سالن ایستاده از مادر این شهید، همسر و فرزندانش تقدیر کردند.
این پاسداشت با حضور وزیر فرهنگ، معاون هنری و حجت‌الاسلام سید مهدی بهداروند همراه بود.‌

در ادامه جوایز بخش دفاع مقدس اهدا شد.
لوح تقدیر و ۵۰ میلیون ریال به سه نمایش «خنکای ختم خاطره» به کارگردانی حمیدرضا آذرنگ، «عند از مطالبه» به کارگردانی سامان خلیلیان و «دایک» به کارگردانی حامد عالمی تعلق گرفت.
همچنین شرکت مترو نیز که از حامیان جشنواره بوده، جایزه‌ای را در بخش آموزش‌های شهروندی به دو نمایش «خنکای ختم خاطره» و «از خط زرد فاصله بگیرید» به کارگردانی رضا رشادت اهدا کرد.

در بخش بعدی، فیلم بزرگداشت‌های جشنواره‌ی تئاتر فجر پخش شد که ناگهان از بالای تالار وحدت کاغذهایی (از سوی یکی از تماشاگران) بر سر حاضران ریخته شده که روی آنها نوشته شده بود:
به یاد کارگردان هفت تپه، انجمن صنفی معلمان، کارگران فولاد اهواز، فعالان محیط زیست که اسامی مختلفی هم در ادامه آن درج شده بود.
رویاتیموریان: به اندازه چهل سال کار، حرف دارم اما...
رؤیا تیموریان که مراسم بزرگداشت‌اش برگزار می‌شد، گفت: اگر بخواهم نقد و صحبت کنم به اندازه چهل سالی که کار کردم، حرف دارم و ترجیح می‌دهم سکوت کنم.
او افزود: فقط باید بگویم به جز تعداد انگشت شمار مسئولین این عاشقان تئاتر بودند که آن را زنده نگه داشتند.

هوشنگ توکلی، رضا بابک و محمدیاراحمدی از دیگر هنرمندان پیشکوت تئاتر بودند که در مراسم پایانی جشنواره‌ی تئاتر فجر از آنها تقدیر شد و هر کدام بدون اینکه صحبتی را مطرح کنند، روی صحنه حاضر شدند و تقدیرشان انجام شد.
تاکید وزیر ارشاد بر نقش هنرمندان تئاتر در زنده نگه داشتن این هنر
در ادامه سید عباس صالحی، وزیر فرهنگ و ارشاد اسلامی در سخنانی کوتاه گفت: به جز انگشت شمار مسئولان، این هنرمندان تئاتر بودند که این هنر را زنده نگه داشتند. جشنواره فجر امسال نشانی از اتفاقات مختلف در چهل سالگی انقلاب است و نقطه، نقطه ایران؛ جای پای هنرهای نمایشی دیده می‌شود و همچنین ساختار بندی جشنواره هم شکل روشن‌تری پیدا کرد.
او افزود: اتفاق دیگر به مناسبت چهلمین سال انقلاب، رشد محسوس در نمایشنامه نویسی بوده و روند قابل توجهی در تدوین متون دیده شده که معاونت هنری این زمینه را به عنوان یک خدمت خواهد داشت تا برای نشر آن‌ها همت گمارد.
بخش اهدای جوایز در بخش‌های مختلف با هم پیش رفت.
آرایه‌های صوتی:
بخش دیگر گونه‌ها: مرتضی زارعی برای نمایش اپرای شماره #۱
ایران یک: حسین اکبرپور برای ما داریم از این خونه می‌ریم
ایران دو: حسام‌الدین انوشیروانی برای دریاچه قو
بین‌الملل: تقدیر از علی‌سینا رضانیا برای بازگشت
تندیس به فرشاد فزونی برای نمایش دستورالعمل‌های پرواز برای...
طراحی نور:
رتبه برتر: علیرضا میرانجم برای لانچر ۵
برگزیده: علی کوزه گر فیل در تاریکی
تئاتر ایران دو: محمود کریمی برای دریاچه قو
تندیس: رضا خضرایی برای شفیره
بخش بین الملل: ازگیل گارسیا زومئو برای یک تیاتر کوچک از انتهای دنیا
طراحی حرکت:
ایران یک: برگزیده نداشت
ایران دو:
رتبه برتر: مهدی شاه پیری برای شفیره
برگزیده: تینا لطفی برای دریاچه قو
بین الملل:
برگزیده: احسان همت برای نمایش جادویت می‌کنم از بلژیک
طراحی لباس:
ایران یک:
رتبه برتر: زینب عبدی برای عروسی خون
برگزیده: بیتا نصر برای نمایش هار
ایران دو:
رتبه برتر: سارا حسین پور برای تاکسیدرمی
برگزیده: مهرنوش بلمه برای شفیره
بین الملل: برگزیده: آن موسیتسه برای نمایش زندگی احمقانه از گرجستان
دیگر گونه‌ها
طراحی صحنه:
نمایش خیابانی: مهدی حبیبی برای «کالبدشکافی یک اتفاق» و روح الله سنایی برای نمایش «نامیرا»
ایران یک:
رتبه برتر: مسعود صفری «رومئو و ژولیت»
برگزیده: سجاد امیرمجاهد برای نمایش «قضیه»
ایران دو:
رتبه برتر: رهام امامی برای نمایش «بازگشت»
برگزیده: سعید حسنلو برای پروانه الجزایری
بین الملل:
برگزیده: فرهاد فزونی برای دستور العمل‌های پرواز برای...
طراحی چهره پردازی:
ایران یک:
برتر: حمید مرادی برای قضیه
برگزیده: ندارد
ایران دو:
رتبه برتر: رویا حشمتی بردی دریاچه قو
برگزیده: ندارد
بین الملل: لعیا خرامان برای ابلوموف

بخش موسیقی:
خیابانی
برگزیده: گروه موسیقی نمایش تئاترول و سوده خدری بردی لازمان، لامکان
مسابقه ایران یک:
رتبه برتر: میثم عبدی برای عروسی خون
برگزیده: عرفان مقدم برای رومئو و ژولیت که در سالن آقامحمدخان گفته شد
ایران دو:
رتبه برتر: بابک نصیرخواه برای شفیره
برگزیده: میلاد قنبری برای دریاچه قو
بین‌الملل: نوید گوهری برای پرومته طاعون
نمایشنامه نویسی:
دیگر گونه‌ها:
برگزیده: حسین توازنی زاده برای نمایشنامه ارس
خیابانی:
رتبه برتر: پژمان شاهوردی برای نمایش این کجا و آن کجا
برگزیده: رضا بهرامی برای نمایش لازمان لامکان
نمایش‌های رادیویی:
رتبه برتر: سلماز ملکی برای نمایش گونش
برگزیده: ندارد
ایران یک:
رتبه برتر: مونا احمدی برای سرزمین‌های شمالی
برگزیده: علی کرسی زر و امیر ابراهیم‌زاده برای فرایند
ایران دو:
رتبه برتر: مرتضی شاه کرم برای عند از مطالبه
برگزیده: پیام لاریان برای پروانه الجزایری
بین الملل: علی شمس برای وقتی خروس غلط می‌خواند
بازیگری مرد:
بازیگری مرد: خیابانی:
رتبه برتر: مصطفی کولیوندی برای کالبدشکافی یک اتفاق
کولیوندی در این بخش بدون اینکه جایزه‌اش را بگیرد از بی عدالتی انتقاد کرد و گفت: من از دهلرانی می‌آیم که پول نفتش در جای دیگر خرج می‌شود اما خود ما یک سالن نداریم و من چون تئاتر خیابانی ملکوت توسط هیات داوران دیده نشد، این جایزه را نمی‌گیرم.
برگزیده: ابراهیم حاج حیدری برای خرس‌های پاندا....
رادیویی:
رتبه برتر: حسن جویره برای نمایش شبانه
برگزیده: میرطاهری مظلومی برای باد که می‌نویسد
ایران یک:
رتبه برتر: امیر نوروزی برای لانچر ۵
برگزیده: ابراهیم عزیزی برای فیل در تاریکی
ایران دو:
رتبه برتر: علی عابدی برای بازگشت
برگزیده: هومن حاج عبداللهی برای تناسخ سه تا ۳۵ تومان
بین الملل:
برگزیده: اصغر پیران برای نامبرده
بازیگری زن:
بخش دیگر گونه‌ها:
برگزیده: سما موسوی برای آدم‌هایی که نمی‌بینیم
خیابانی:
رتبه برتر: نازیلا امینی برای تیک تاک
برگزیده: دلارام ترکی برای نمایش اهم
رتبه برتر: آزاده حیدرزاده برای مزار
برگزیده: ندارد
ایران یک:
رتبه برتر: مونا بارانی برای رومئو و ژولیت
برگزیده: آرزو عبداللهی برای آن شرلی یا موهای خیلی بلند
ایران دو:
رتبه برتر: ستایش رجایی نیا برای دریاچه قو
برگزیده: عاطفه پوربهرام برای دریاچه قو
بین الملل:
برگزیده: فاطمه معتمد آریا برای خنکای ختم خاطره
او گفت: این جایزه سلیقه چند آدم در یک دوره مشخص است و هیچ قاطعیتی در آن برای بهتر بودن نیست. شاید برای سابقه بیشتر به من این جایزه را دادند ولی هر کسی در تئاتر هر کاری می‌کند نتیجه وحدت است. من این را نتیجه مجموعه‌ای می‌دانم که با آنها همکاری کردم. جایزه گرفتن در تئاتر برای من مثل مهر مادری است؛ بی ادعا و بی توقع.‌
آذرنگ هم که به دعوت معتمدآریا روی صحنه آمد و جایزه قبلی‌اش راهم پسرش گرفته بود، گفت: ای کاش جایزه آنقدر زیاد بود همه خوشحال می‌رفتند. از همه کسانی که قضاوت می‌کنند خواهش می‌کنم کتاب قرمز جان لوگان را بخواند تا بدانند ما در چه عصری هستیم و من افتخار می‌کنم که سیمین تئاتر ایران در نمایش من بازی کرد.
کارگردانی:
دیگر گونه‌ها: احسان شایانفر برای نمایش گرم کردن
خیابانی:
رتبه برتر: امیر حسین شفیعی برای نامیرا
برگزیده: پژمان شاهوردی برای این کجا و آن کجا
رادیویی: پیمان غریب پناه برای ساحت گل
ایران یک:
رتبه برتر: سعدی محمدی برای نمایش مقدس
برگزیده: مهرداد مصطفوی برای فیل در تاریکی
ایران دو:
رتبه برتر: محمدرضا درند و سعید زندی برای پروانه الجزایری
برگزیده: رضا صابری برای دریاچه قو
بین‌الملل: علی اصغر دشتی برای نامبرده
تهیه‌کنندگی:
رادیویی: فرشاد اذرنیا برای نمایش باد که می‌نویسد
بهترین‌ها:
ایران یک: مهرداد مصطفوی برای فیل در تاریکی علی کرسی زر برای فرایند
بین الملل: جایزه ویژه داوران با ۱۰۰۰ دلار: نرگس هاشم پور برای نمایش بچه گرگ هاجایزه بزرگ بخش بین الملل با دو هزار دلار: علی اصغر دشتی برای نمایش نامبرده
درحاشیه:
همچنین در شرایطی که تعدادی صندلی خالی در ابتدای مراسم در بالکن‌های تالار وحدت به چشم می‌خورد، تعداد زیادی مثل همیشه در گوشه‌های سالن ایستادند و عده زیادی هم بیرون از محوطه به دنبال کارت ورودی برای شرکت در اختتامیه بودند.


انتهای پیام
