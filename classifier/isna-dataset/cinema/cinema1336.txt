اکران مستند "همه بچه‌های مامان" در دانشگاه الزهرا
مستند "همه بچه‌های مامان" به مناسبت هفته درختکاری روز سیزدهم اسفند در سالن تورانی دانشگاه الزهرا
نمایش داده می‌شود. 
به گزارش ایسنا، مستند "همه بچه‌های مامان" به کارگردانی رضوان سرمد به مناسبت هفته درختکاری روز سیزدهم اسفند در سالن تورانی دانشگاه الزهرا از ساعت ۱۳ الی ۱۶ با حضور دکتر ناصر فکوهی جامعه شناس، نویسنده و مترجم اکران می‌شود.
بعد از نمایش این مستند، دکتر ناصر فکوهی درباره آن سخنرانی می‌کند.
مستند "همه بچه‌های مامان" منتخب جشنواره مونترال ۲۰۱۸ و جشنواره سینما حقیقت ۱۳۹۷ است.
در خلاصه موضوع این فیلم مستند ۸۰ دقیقه‌ای که تولید سال ۱۳۹۷ است، آمده است: مرضیه زن مُسنی است که می‌خواهد برای حمایت مالی از فرزندانش، خانه محبوبش را خراب و تبدیل به آپارتمان کند؛ اما در این بین تلاش می‌کند درختان حیاط خانه‌اش که برای او بسیار مهم است را نیز حفظ کند، ولی قوانین شهرداری در مقابلش قرار دارد.
عوامل تولید این فیلم مستند عبارتند از: پژوهشگر، نویسنده، فیلمبردار، صدابردار، گوینده، کارگردان و تهیه‌کننده: رضوان سرمد، تدوینگر: مرتضی پایه‌شناس، صداگذار: پیمان توسلی، موسیقی: یونس اسکندری.
انتهای پیام
