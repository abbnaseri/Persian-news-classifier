جدیدترین حکمی که حسین انتظامی داد
حسین انتظامی رئیس سازمان امور سینمایی، سمعی و بصری در حکمی روح الله حسینی را  به عنوان «مدیرکل دفتر جشنواره ها و همکاریهای بین الملل» منصوب کرد.
به گزارش ایسنا به نقل از روابط عمومی سازمان امور سینمایی و سمعی بصری، در حکم ریاست سازمان سینمایی خطاب به حسینی آمده است: امید است با هماهنگی و همکاری موثر واحدهای تابعه سازمان و بهره گیری از ظرفیتهای حرفهای و صنفی در پیشبرد کلان برنامه‌های وزارت متبوع و برنامه جامع سازمان و هدایت و نظارت بر جشنوارهها و امور بینالملل موفق و موید باشید.
پیش از این محمود اربابی معاون توسعه فناوری و مطالعات سینمایی با حفظ سمت به عنوان سرپرست عهده دار این مسئولیت بودند.
روح الله حسینی دارای مدرک دکترای تخصصی ادبیات فرانسه با گرایش ادبیات تطبیقی از دانشگاه تهران و عضو هیات علمی گروه مطالعات اروپا در همین دانشگاه است. حسینی از موسسین و مدیرعامل مدرسه ملی سینمای ایران بود که اخیراً در سازمان امور سینمایی ادغام گردیده است.
از سوابق اجرایی دکتر حسینی میتوان به مدیر کل دفتر مطالعات، دانش و مهارتهای سینمایی، مدیرعامل و دبیر شورای علمی مدرسه ملی سینمای ایران، رییس موسسه مطالعات آمریکای شمالی و اروپا در دانشگاه تهران، مدیر کل آموزش در بنیاد سعدی، مدیر بخش مطالعات فرانسه در دانشکده مطالعات جهان، عضو شورای سیاستگذاری جایزه سال پژوهش سینمایی و دبیر هیات تحریریة مجلة فرانسوی زبان تهران اشاره کرد.
این استاد دانشگاه همچنین مقالات متعددی در زمینة هنر و ادبیات ایران و جهان در مجلات مختلف داخلی و خارجی به زبان های فارسی، فرانسوی و انگلیسی منتشر کرده است. در همین زمینه و در جشنوارة بین المللی دانشگاه های تهران و علوم پزشکی تهران که در اوایل اردیبهشت سال جاری برگزار شد، از این عضو هیات علمی دانشگاه تهران به عنوان مولف برتر حوزة بین الملل دانشگاه، تقدیر به عمل آمد.
انتهای پیام


