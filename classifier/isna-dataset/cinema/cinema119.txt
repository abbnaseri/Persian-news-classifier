آغاز اجرای نمایش «مولن روژ» از امروز 
نمایش «مولن روژ» به کارگردانی حسین پارسایی از امروز (9 تیر ماه) اجرای خود را آغاز می کند.
به گزارش ایسنا به نقل از روابط عمومی نمایش، نمایش «مولن روژ» نوشته آرش عباسی با حضور محسن تنابنده و احمد مهرانفر از ۹ تیر ماه درپردیس سینمایی باغ کتاب روی صحنه می رود.
طراحی پوستر نمایش «مولن روژ» را استودیو مشق بر عهده داشته است.
از دیگر عوامل این نمایش می توان به میثم احمدی مشاور تهیه و تولید، شیما میر حمیدی طراح صحنه و لباس، حسام نورانی ویدئو آرت و مهندسی صدا، صبا کسمایی طراح نور، لعیا خرامان طراح چهره پردازی، کیارش بختیاری طراح صدا، مهتاب کُرکوندی مدیر ارتباطات، گلاویژ نادری مشاور رسانه ای، حسین حاج بابایی عکس، شقایق کفیلی دستیار کارگردان و برنامه ریز، داریوش یگانه مدیر تولید اشاره کرد.
نمایش «مولن روژ» به تهیه کنندگی محمد قدس تا پایان تیر ماه هر روز ساعت ۲۱ در سالن شماره یک پردیس سینمایی باغ کتاب روی صحنه می رود. علاقه مندان می توانند برای تهیه بلیت به سایت ایران نمایش مراجعه کنند.

