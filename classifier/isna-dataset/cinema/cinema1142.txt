داور ایرانی در میان داوران جشنواره‌ی فیلم زنان در لبنان
الهه نوبخت تهیه کننده‌ی مستند و پخش کننده بین الملل، داور بخش مسابقه‌ی فیلم‌های بلند سینمایی، جشنواره‌ی بین المللی زنان در لبنان شد.

به گزارش ایسنا، الهه نوبخت همراه با سایر داوران این جشنواره که از بازیگران زن سینمای لبنان چون «جولیا کاسار» (رییس هیأت داوران)، «نادا ابوفرهاد» که پیش از این در فیلم «به وقت شام» ِ ابراهیم حاتمی کیا بازی کرده بود و «لاراسبا» کارگردان لبنانی فیلم‌های این بخش را داوری کردند.
جشنواره بین‌المللی فیلم زنان، در تاریخ ١١ الی ١٦ مارچ (٢٠ تا ٢٥ اسفند)، با هدف بررسی توانایی زنان در الگوهای مختلف زندگی در دنیا، و تأثیر آنها در ساختار جامعه با استفاده از قدرت "لنز و سینما" می‌پردازد.
در این دوره از جشنواره، ١١ فیلم از کشورهای آلمان، ترکیه، انگلیسی، کانادا، چین، مراکش، قزاقستان، قبرس، تونس و لبنان به بخش مسابقه‌ی فیلم‌های بلند سینمایی راه پیدا کردند که جایزه‌ی بهترین فیلم بلند سینمایی در بخش اصلی مسابقه به فیلم "وقفه" محصول کشور قبرس رسید.



انتهای پیام

