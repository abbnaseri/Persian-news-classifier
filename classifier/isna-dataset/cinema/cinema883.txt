اولین نمایش فیلمی با بازی مهناز افشار در جشنواره‌ی جهانی فجر


با پایان مراحل فنی فیلم سینمایی «مهمانخانه ماه نو» این فیلم جهت نمایش در بخش مسابقه «جلوه گاه شرق» سی و هفتمین جشنواره جهانی فیلم فجر تحویل دفتر جشنواره شد.
به گزارش ایسنا، این فیلم به کارگردانی «تاکه فومی تسوتسویی» کارگردان ژاپنی محصول مشترک ایران و ژاپن است و قرار است بعد از نمایش در جشنواره جهانی فجر در هر دو کشور اکران شود.
در خلاصه داستان «مهمان خانه ماه نو» آمده است: نوشین مادری است که با دختر خود زندگی آرامی دارد، اما سفر مردی به ایران زندگی آنها را به هم می‌ریزد...
بازیگران این فیلم سینمایی عبارتند از مهناز افشار، لاله مرزبان، نسیم ادبی، علی شادمان و مریم بوبانی، جواد یحیوی و بازیگران ژاپنی نیز عبارتند از:ماساتوشی ناگاسه و ای اکو کوبایاشی (اوشین).
پوستر فیلم «مهمان خانه ماه نو» نیز رونمایی شده است.



عوامل «مهمانخانه ماه نو» نیز عبارتند از کارگردان: تاکه فومی تسوتسویی، مشاور کارگردان: محسن قرایی، نویسنده: نغمه ثمینی، مشاور فیلمنامه: شهره گلپریان، مجری طرح: امیرحسین نوروزبیگی، مدیر تولید: مجید بابایی، طراح گریم: عبدالله اسکندری، مجری گریم آقایان: عبدالله اسکندری، مجری گریم بانوان: شراره طاهری، طراح صحنه و لباس: ثنا نوروزبیگی، دکور: محمدعلی شیبک، تدوین: سهراب خسروی، مدیر صدابرداری: بهمن اردلان، طرحی و ترکیب صدا: علیرضا علویان، صداگذاری: منصوره اسماعیلی، مدیر فیلمبرداری: کاتسو می یانا گیجیما، مدیربرنامه ریزی: منصور وثوقی، منشی صحنه: حمیرا نعمت الله، آهنگساز: حامد ثابت، مشاورین پروژه: حسن بلخاری، کمال تبریزی، تهیه کننده بخش ژاپن: شهره گلپریان، تهیه‌کننده ایران جواد نوروزبیگی، سرمایه‌گذاران: گروه سینمایی مبینا، محسن خباز، ندا محمودی، جواد نوروزبیگی.


‌انتهای پیام
